<?xml version="1.0" encoding="utf-8" standalone="yes" ?>
<rss version="2.0" xmlns:atom="http://www.w3.org/2005/Atom">
  <channel>
    <title>पॉज़िटिव लाइफ़ on Home</title>
    <link>http://aadhaarcardnews.in/dharm/categories/%E0%A4%AA%E0%A5%89%E0%A4%9C%E0%A4%BC%E0%A4%BF%E0%A4%9F%E0%A4%BF%E0%A4%B5-%E0%A4%B2%E0%A4%BE%E0%A4%87%E0%A4%AB%E0%A4%BC/</link>
    <description>Recent content in पॉज़िटिव लाइफ़ on Home</description>
    <generator>Hugo -- gohugo.io</generator>
    <lastBuildDate>Wed, 07 Feb 2018 14:28:00 +0000</lastBuildDate>
    
	<atom:link href="http://aadhaarcardnews.in/dharm/categories/%E0%A4%AA%E0%A5%89%E0%A4%9C%E0%A4%BC%E0%A4%BF%E0%A4%9F%E0%A4%BF%E0%A4%B5-%E0%A4%B2%E0%A4%BE%E0%A4%87%E0%A4%AB%E0%A4%BC/index.xml" rel="self" type="application/rss+xml" />
    
    
    <item>
      <title>सीख: व्यक्ति की पहचान उसके पहनावे से नहीं करनी चाहिए, पढ़ें कहानी</title>
      <link>http://aadhaarcardnews.in/dharm/person-should-not-be-identified-with-his-clothes/</link>
      <pubDate>Wed, 07 Feb 2018 14:28:00 +0000</pubDate>
      
      <guid>http://aadhaarcardnews.in/dharm/person-should-not-be-identified-with-his-clothes/</guid>
      <description>रमन एक होटल में नौकरी करता था। एक दिन उसके मैनेजर ने कहा, आज हमारे होटल में बहुत बड़े आदमी आने वाले हैं। वह विश्व के तीन सबसे अमीर लोगों में से एक हैं। अच्छे से तैयारी कर लो। रमन ने पूरा होटल ठीक से साफ करवाया और हर टेबल पर सुंदर खुशबूदार फूल रखवाए। उसने सारी तैयारी कर ली। कुछ ही देर में रमन ने देखा, सफेद शर्ट और काली पैंट पहने एक शख्स होटल में चला आ रहा है। रमन ने उस शख्स को ऊपर से नीचे तक देखा और सोचा, यह तो सबसे अमीर हो ही नहीं सकता। लिहाजा रमन ने उसे एक किनारे की टेबल पर बिठा दिया।   कुछ देर में होटल में एक और शख्स आया, जो शानदार सूट में था। रमन ने सोचा, जरूर यही वह अमीर इंसान होगा। लिहाजा रमन अपने सारे वेटरों की टीम के साथ उसकी खिदमत में लग गया। पहले व्यक्ति ने एक सैंडविच ऑर्डर किया और चुपचाप खाने लगा। सैंडविच के बाद उसने एक कप चाय मंगाई और अपना काम करता रहा। वहीं सूट-बूट वाले व्यक्ति के ऑर्डर करने से पहले ही रमन ने बेहतरीन पकवान उसके सामने परोस दिए। वह इस खातिरदारी से बहुत प्रभावित हुआ। जाते वक्त उसने रमन की टीम को धन्यवाद कहा और जाने लगा।  रमन को बहुत अटपटा सा लगा कि वह बिना बिल का भुगतान किए कैसे जा सकता है। पूछने पर उसने कहा, मैंने तो कुछ ऑर्डर ही नहीं किया। आपने जो खिलाया, वह मैंने खुशी से खा लिया। मेरे पास तो इतने पैसे भी नहीं कि मैं आपको दे सकूं। रमन हैरान उसे देखता रहा। तभी पीछे से सफेद शर्ट वाले व्यक्ति ने रमन के कंधे पर हाथ रखा और कहा, मुझे आपका होटल बहुत अच्छा लगा। यह पहली बार है कि मैं चैन से खाना खा पाया। रमन बिना किसी भाव के उससे पैसे लेकर किचन की तरफ जाने लगा। तभी रमन का मैनेजर वहां आया और उसने बताया कि अभी-अभी जो व्यक्ति बाहर गया है, वही सबसे अमीर व्यक्ति है। अमर उजाला के हरियाली और रास्ता से साभार </description>
    </item>
    
    <item>
      <title>सीख: प्यार से बड़ी दौलत हमारी जिंदगी में कोई नहीं</title>
      <link>http://aadhaarcardnews.in/dharm/love-is-important-part-of-life/</link>
      <pubDate>Tue, 06 Feb 2018 15:20:16 +0000</pubDate>
      
      <guid>http://aadhaarcardnews.in/dharm/love-is-important-part-of-life/</guid>
      <description>जेम्स को बचपन से ही क्रिकेट का शौक था। पिता जी ने उसे बचपन में ही क्रिकेट की कोचिंग में डाल दिया था और उनका प्रयास था कि जेम्स को सर्वश्रेष्ठ प्रशिक्षण मिले। जेम्स की मां उसे बहुत चाहती थी। वह ख्याल रखती थी कि जेम्स को अच्छा भोजन मिले, ताकि उसे भरपूर पोषण मिलता रहे और उसके खेल में कोई बाधा न आए। खेलते-खेलते जेम्स काफी अच्छा खिलाड़ी बन गया था। वह सुबह कॉलेज चला जाता था, फिर वहीं से स्टेडियम और फिर रात को दोस्तों के साथ मुलाकात कर देर से घर लौटता था।  वह जब सुबह नहा धोकर तैयार होता था, तभी से मां तमाम पसंदीदा व्यंजन बनाकर उसके पीछे लग जाती थी। जब तक जेम्स खा न ले, वह पीछे-पीछे घूमती रहती थी। वह तब तक नहीं सोती थी, जब तक जेम्स लौटकर घर न आए और उसका चेहरा न देख लें। जेम्स जैसे-जैसे बड़ा हो रहा था, उसे अपनी मां की इतनी चिंता और प्यार अटपटा लगने लगा था। वह अपनी मां से भागने लगा था।  एक दिन जब वह नहा-धोकर तैयार हुआ, तो मां हलवा लेकर सामने खड़ी थी। लेकिन जेम्स का सुबह-सुबह हलवा खाने का मन नहीं था। वह बिना हलवा खाए निकल गया। धीरे-धीरे यह रोज की बात हो गई। जेम्स की अपनी मां से बात हुए काफी दिन गुजर गए। एक दिन जब वह मैच खेल रहा था, तो उसके कोच ने जेम्स को तुरंत घर जाने को कहा। जेम्स को एकाएक घर जाने की बात अटपटी लगी। वह जब पहुंचा, तो देखा कि घर के आगे काफी भीड़ है।  अंदर जाकर पता चला कि उसकी मां का देहांत हो गया है। वह स्तब्ध रह गया। उसको वे दिन याद आने लगे, जब मां उसे बुलाती थी और वह उसे पलट कर भी नहीं देखता था। हिम्मत जुटाकर अपनी मां के पास पहुंचने पर उसे एहसास हुआ कि उसकी मां कितनी सुंदर थी। शायद पहली बार उसने अपनी मां को गौर से देखा था। उसे एहसास हुआ कि उसके जीवन से एक बहुत बड़ी चीज चली गई है। </description>
    </item>
    
    <item>
      <title>गुरप्रीत की कहानी, जिसने अपनी इच्छाशक्ति के जरिये खुद को बार-बार साबित किया</title>
      <link>http://aadhaarcardnews.in/dharm/story-of-gurpreet-who-has-proven-himself-repeatedly-through-his-will/</link>
      <pubDate>Sun, 04 Feb 2018 22:10:18 +0000</pubDate>
      
      <guid>http://aadhaarcardnews.in/dharm/story-of-gurpreet-who-has-proven-himself-repeatedly-through-his-will/</guid>
      <description>गुरप्रीत अपने पिता की तरह फुटबॉल का राष्ट्रीय खिलाड़ी बनना चाहता था। लेकिन बचपन में एक दुर्घटना में उसका पैर ऐसे मुड़ा कि डॉक्टर को उसके पैर में रॉड लगानी पड़ी। गुरप्रीत का फुटबॉल करियर तो जैसे खत्म ही था, लेकिन उसने हिम्मत नहीं हारी।  हालांकि ऑपरेशन के कुछ दिन बाद तक वह डिप्रेशन में रहा, फिर उसने तय किया कि वह एक बार फिर फुटबॉल में अपना करियर बनाने की कोशिश करेगा। गुरप्रीत को सावधानी के साथ तैयारी करने में एक साल लगे, लेकिन वह वापस खेलने लायक बन गया। उसी रॉड वाले पैर से वह भागता, किक मारता और जमकर उछल-कूद मचाता। गुरप्रीत की यह कामयाबी सभी खिलाड़ियों के लिए उम्मीद की किरण बन गई।  आने वाले दिनों में गुरप्रीत ने जमकर अवॉर्ड्स और मेडल जीते, सिर्फ अपनी फुटबॉल की बदौलत। गुरप्रीत न सिर्फ अपने परिवार के लिए, बल्कि देश के लिए एक आदर्श बन गया। उसके अनेक प्रशंसक थे और हर जगह उसकी मिसाल दी जाने लगी। पर गुरप्रीत अपनी सफलता संभाल नहीं पाया। धीरे-धीरे उसे नशे की लत लग गई। कई बार तो पुलिस वालों ने उसे नशे की हालत में गिरफ्तार भी किया। सबका आदर्श माना जाने वाला गुरप्रीत अंततः अपनी हरकतों की वजह से सबकी नजरों में गिर गया। नशे की वजह से उसका खेल भी दिन प्रतिदिन बिगड़ता गया और कुछ ही दिनों में उसे खेल से बाहर कर दिया गया।  लेकिन गुरप्रीत ने एक बार फिर तय किया कि वह अपना खिताब वापस पाकर रहेगा। इस बार बिना नशे के। गुरप्रीत ने एक बार फिर दिन-रात मेहनत की। समय लगा, लेकिन गुरप्रीत फिर से तंदुरुस्त हो गया और मैदान में वापस लौटा। इस बार गुरप्रीत ने पहले से कहीं ज्यादा जोर लगाया, अपने आप को बेहतर बनाता चला गया। कुछ ही दिनों में गुरप्रीत फिर से चैंपियन बना, और एक के बाद के एक अवॉर्ड और ट्रॉफी की झड़ी लगा दी। </description>
    </item>
    
    <item>
      <title>भगवान बुद्ध की सीख: रस्सी की तरह जिंदगी, लग जाती है गांठ</title>
      <link>http://aadhaarcardnews.in/dharm/inspiring-spiritual-and-motivational-story-of-lord-buddha/</link>
      <pubDate>Sun, 04 Feb 2018 13:55:41 +0000</pubDate>
      
      <guid>http://aadhaarcardnews.in/dharm/inspiring-spiritual-and-motivational-story-of-lord-buddha/</guid>
      <description>एक दिन भगवान बुद्ध अपनी सभा में पहुंचे, तो उनके हाथ में एक रस्सी थी। बुद्ध ने आसन ग्रहण किया और बिना किसी से कुछ कहे वे रस्सी में गांठें लगाने लगे। वहां उपस्थित सभी लोग यह देख सोच रहे थे कि अब बुद्ध आगे क्या करेंगे? तभी बुद्ध ने सभी से एक प्रश्न किया, ‘मैंने इस रस्सी में तीन गांठें लगा दी हैं। अब मैं आपसे यह जानना चाहता हूं कि क्या यह वही रस्सी है, जो गांठें लगाने से पूर्व थी?</description>
    </item>
    
    <item>
      <title>सीख: मदद करने से सिर्फ दूसरों का ही नहीं, अपना भी भला होता है</title>
      <link>http://aadhaarcardnews.in/dharm/help-is-not-just-for-others-it-is-also-good-for-yourself/</link>
      <pubDate>Fri, 02 Feb 2018 11:06:38 +0000</pubDate>
      
      <guid>http://aadhaarcardnews.in/dharm/help-is-not-just-for-others-it-is-also-good-for-yourself/</guid>
      <description>नमिता को एक दिन अपने ऑफिस से निकलने में काफी देर हो गई। रात के एक बज रहे थे और वह तेजी से खाली सड़कों पर अपनी गाड़ी दौड़ाती घर की तरफ जा रही थी। तभी एक सुनसान जगह पर उसकी गाड़ी का पेट्रोल खत्म हो गया। हर तरफ एकदम घना अंधेरा था और सड़क पर कोई आती-जाती गाड़ी नहीं थी। उसने किसी दोस्त को कॉल करने के लिए अपना फोन उठाया, लेकिन काम के चक्कर में वह अपना फोन चार्ज करना भूल गई थी और वह भी ऑफ हो चुका था।  डरी सहमी नमिता गाड़ी से बाहर निकल कर मदद के लिए चिल्लाने लगी। तभी उसने देखा एक बूढ़ा सा व्यक्ति, ठंड से कांपता-ठिठुरता उसकी तरफ आ रहा है। नमिता को डर लग रहा था, लेकिन उस व्यक्ति से मदद मांगने के सिवा उसके पास और कोई चारा नहीं था। जब उस व्यक्ति ने नमिता की बात सुनी, तो वह बोला, तुम बंद करके गाड़ी में बैठ जाओ, मै अभी आता हूं। लगभग डेढ़ घंटे बाद वह व्यक्ति एक बोतल में थोड़ा पेट्रोल लेकर आया और बोला, मेरे पास अभी सिर्फ तीस रुपए थे, इसलिए मैं थोड़ा ही पेट्रोल ला सका। नमिता ने उस व्यक्ति का शुक्रिया अदा किया और तेल गाड़ी में डाल कर जल्दी से घर लौट गई।  अगले दिन नमिता उसी जगह पहुंची, जहां उस व्यक्ति ने उसकी मदद की थी। जब नमिता ने उस व्यक्ति के बारे में पूछा, तो उसने बताया कि वह एक रेस्टोरेंट का मालिक हुआ करता था। लेकिन शराब की लत और जुए की वजह से वह अपना सब कुछ हार गया और फुटपाथ पर रहने को मजबूर हो गया। नमिता ने उस व्यक्ति को खूब सारा खाना और कुछ पैसे दिए और साथ ही अपने सारे दोस्तों से उसकी नौकरी की बात भी की। कुछ ही दिनों में उसे एक छोटे से रेस्टोरेंट में मैनेजर की नौकरी मिल गई। एक तरफ उस व्यक्ति ने अपनी परवाह किए बगैर नमिता की ऐन वक्त पर मदद की, और दूसरी तरफ नमिता की वजह से उस व्यक्ति को दोबारा से नई जिंदगी मिली। </description>
    </item>
    
    <item>
      <title>सीख: सिर्फ सफलता या नंबर ही किसी को आंकने का पैमाना नहीं होना चाहिए</title>
      <link>http://aadhaarcardnews.in/dharm/only-success-or-numbers-should-not-be-the-scope-of-anyone-to-count/</link>
      <pubDate>Fri, 02 Feb 2018 10:58:55 +0000</pubDate>
      
      <guid>http://aadhaarcardnews.in/dharm/only-success-or-numbers-should-not-be-the-scope-of-anyone-to-count/</guid>
      <description>बड़ी कंपनी में प्रेसिडेंट थे। लेकिन अपने काम में वह इतना व्यस्त रहते थे कि घर के लोगों के लिए कम ही समय निकाल पाते थे। लेकिन कियान के लिए उन्होंने हर सुख-सुविधा का प्रबंध कर रखा था। कियान छठी में पढ़ता था, लेकिन अभी से उसको सबसे अच्छे कोचिंग क्लास की टीचर पढ़ाने आती थी।  कियान को उनसे पढ़ते हुए दो साल हो गए थे। फिर भी परीक्षा में उसके अंक कम ही आते थे। एक दिन कियान के पिता ने टीचर से शिकायत करते हुए कहा, आपके पढ़ाने का आखिर फायदा ही क्या है, जब उसके अच्छे नंबर ही न आएं। मुझे इससे कोई फर्क नहीं पड़ता कि आप उसे कितने घंटे पढ़ाती हैं या कितने पैसे चाहती हैं।  मैं बस यही चाहता हूं कि उसके अच्छे नंबर आएं। टीचर मुस्कराते हुए बोली, तो फिर ठीक है, आप मुझे दस लाख रुपये प्रति घंटा वेतन दीजिए, उसके नंबर अच्छे आने की जिम्मेदारी मेरी। कियान के पिता दंग रह गए। वह बोले, दस लाख रुपये प्रति घंटा। इतना तो मैं भी नहीं कमाता।  टीचर बोली, तो आप ओवर टाइम करिए, थोड़ी और मेहनत करिए, ऐसे कैसे चलेगा?</description>
    </item>
    
    <item>
      <title>सीख: मेहनत के साथ दिशा और उद्देश्य भी सफलता के लिए महत्वपूर्ण होता है</title>
      <link>http://aadhaarcardnews.in/dharm/hard-work-direction-and-purpose-are-keys-for-success/</link>
      <pubDate>Thu, 01 Feb 2018 08:42:26 +0000</pubDate>
      
      <guid>http://aadhaarcardnews.in/dharm/hard-work-direction-and-purpose-are-keys-for-success/</guid>
      <description>वामन नदी किनारे बसे एक छोटे से गांव में रहता था। वह बहुत मेहनती था। पूरा गांव उसकी तारीफ करता था और सभी को अपेक्षा थी कि वह एक दिन गांव का नाम रोशन करेगा। वामन की इस सफलता के पीछे उसके गुरु जी थे, जिनको वह बहुत मानता था। एक बार वामन ने गुरु जी से पूछा, क्या मैं भी बड़ा आदमी बन पाऊंगा? गुरु जी बोले, मैं तुम्हारे इस सवाल का जवाब तब दूंगा, जब तुम मेरी एक परीक्षा में उत्तीर्ण होओगे।  नदी के तट पर ढेरों पत्थर पड़े रहते हैं। ज्यादातर पत्थर ठंडे होते हैं, पर लाखों में एक पत्थर होता है, जो नदी में होने के बावजूद गर्म होता है। अगर तुम एक भी जीवंत पत्थर मेरे पास ले आओगे, तो मैं तुम्हारे प्रश्न का उत्तर जरूर दूंगा। पत्थर की तलाश में एक सप्ताह गुजर गया। गांव के तमाम लोग आश्चर्य में पड़ गए कि गुरु जी ने वामन को कैसी चुनौती दे दी। करीब तीन सप्ताह बीतने के बाद वामन के हाथ में अंततः एक पत्थर आया, जो गर्म था। लेकिन जब तक वामन यह बात समझ पाता कि वह पत्थर गर्म है, तब तक आदत के अनुरूप वह उस पत्थर को नदी में उछाल चुका था। वह गुरु जी के पास गया और उनको उसने सारी घटना सुनाई। गुरु जी हंसने लगे।  वामन ने मायूस होकर गुरु जी से पूछा, क्या आप मेरी अक्षमता पर हंस रहे हैं?</description>
    </item>
    
    <item>
      <title>सीख: बदलते सिर्फ हम हैं, बदलता हमारा नजरिया है</title>
      <link>http://aadhaarcardnews.in/dharm/changing-views-is-our-perspective/</link>
      <pubDate>Mon, 29 Jan 2018 14:27:08 +0000</pubDate>
      
      <guid>http://aadhaarcardnews.in/dharm/changing-views-is-our-perspective/</guid>
      <description>रिया एक अरबपति की इकलौती बेटी थी। एक दिन वह अपने दादा जी के साथ शाम की सैर पर निकली। मौसम बहुत सुहावना था। कुछ देर पहले ही बारिश भी हुई थी और पास की दुकान से गर्मागर्म समोसे की महक उन दोनों को अपनी ओर खींच रही थी। काफी देर तक खुद को रोकने के बाद रिया ने दादा जी से समोसे खाने की इच्छा जताई। दादा जी थोड़ा हिचकिचाए, फिर बोले, चलो ठीक है, खा लो। रिया और दादा जी, दोनों गर्म समोसे का लुत्फ उठाने लगे।  तभी वहां एक गरीब लड़का आया और थोड़ी दूर बैठकर उन दोनों को देखने लगा। रिया की जब उस पर नजर पड़ी, तो उसने दादा जी से गुजारिश की कि एक समोसा उसे भी दिला दें। दादा जी को यह बात अच्छी लगी। उन्होंने रिया को पैसे दिए और कहा, तुम उसके लिए दो समोसे लेकर अपने हाथों से दे आओ। रिया ने दो समोसे खरीदकर उस लड़के को दिए। जब वह लौटकर आई, तो देखा, दादा जी किसी सोच में डूबे हुए थे। रिया ने पूछा, दादा जी आप किस सोच में डूबे हुए हैं?</description>
    </item>
    
    <item>
      <title>सीख: अपना सच अपने अंदर होता है, किसी के कहने से वह सच, झूठ नहीं बन जाता</title>
      <link>http://aadhaarcardnews.in/dharm/your-truth-is-inside-you-by-telling-someone-that-truth-does-not-make-a-lie/</link>
      <pubDate>Thu, 25 Jan 2018 19:28:56 +0000</pubDate>
      
      <guid>http://aadhaarcardnews.in/dharm/your-truth-is-inside-you-by-telling-someone-that-truth-does-not-make-a-lie/</guid>
      <description>रिमी हर हफ्ते की सब्जी एक साथ ही मंगलवार को ले आती थी। हर बार की तरह उस दिन भी जब वह वहां पहुंची, तो देखा उसका भिंडी वाला एकदम अकेला खड़ा है। रिमी ने सोचा, इससे पहले कि कोई और उसकी दुकान पर पहुंच जाए, वह उससे भिंडी ले ले। रिमी ने उससे भिंडी के भाव पूछे। दुकानदार बोला, माफ कीजिएगा, मेम साहब, आज मैं भिंडी नहीं दे सकता। रिमी हैरान रह गई और उससे पूछा, लेकिन क्यों?</description>
    </item>
    
    <item>
      <title>सीख: इस दौर में भी संस्कारों का पालन करने वाले लोग कम नहीं </title>
      <link>http://aadhaarcardnews.in/dharm/the-success-story-of-a-young-man-gave-his-seat-to-professor-order-in-the-metro/</link>
      <pubDate>Thu, 25 Jan 2018 16:57:44 +0000</pubDate>
      
      <guid>http://aadhaarcardnews.in/dharm/the-success-story-of-a-young-man-gave-his-seat-to-professor-order-in-the-metro/</guid>
      <description>प्रोफेसर आदेश हर रोज क्लास में कुछ नया सिखाते थे। आखिर वह मनोवैज्ञानिक जो थे। जब वह क्लास में घुसे, तो मुस्करा रहे थे। वत्सला ने पूछा, सर आज आप बहुत खुश दिख रहे हैं। कुछ खास बात है क्या? प्रोफेसर बोले, हां खास तो है। आज मैं एक बहुत अच्छे युवा से मिला। उसकी सोच ने मुझे प्रभावित किया।  प्रोफेसर बोले, मैं रोज मेट्रो से राजीव चौक से दिल्ली यूनिवर्सिटी आता हूं। आम तौर पर मेट्रो भरी ही रहती है, इसलिए सीट प्रायः नहीं मिलती। आज पता नहीं क्या सूझा, मैं घर से पैदल ही स्टेशन चला गया। अब पैंसठ की उम्र में इतना कोई चले तो थकान हो ही जाती है।  कभी-कभी मेट्रो में वृद्ध व्यक्तियों वाली सीट मिल जाया करती है। सोचा, शायद आज भी मिल जाएगी। पर मैंने देखा कि दो बुजुर्ग पहले से ही सीट पर बैठे हुए थे। बाकी सीटों पर बैठे लोगों से तो कोई उम्मीद ही नहीं करनी चाहिए। लेकिन आज कुछ अलग ही हुआ।  मैं जहां खड़ा था, वहां एक युवक बैठा हुआ था। मुझे देखते ही वह खड़ा हो गया और अपनी सीट देने लगा। मैंने कहा कि यह सीट तो वृद्धों के लिए नहीं है। वह बोला, बड़ों का आदर करना मुझे बचपन से सिखाया गया है। यह सीट बुजुर्गों के लिए नहीं है, तो क्या हुआ?</description>
    </item>
    
    <item>
      <title>सीख: जब महिला ने मिले हीरे को बिना हिचके किसी और को दे दिया</title>
      <link>http://aadhaarcardnews.in/dharm/happiness-should-be-found-within-itself/</link>
      <pubDate>Wed, 24 Jan 2018 08:47:47 +0000</pubDate>
      
      <guid>http://aadhaarcardnews.in/dharm/happiness-should-be-found-within-itself/</guid>
      <description>एक खूबसूरत औरत समुद्र किनारे रेत पर टहल रही थी। एक बूढ़ा दूर एक पत्थर पर बैठकर उसे देख रहा था। औरत का चेहरा चमक रहा था और उसके मुख पर हल्की-सी मुस्कान थी। बूढ़े ने देखा कि समुद्र की लहरों के साथ कोई एक बहुत चमकदार पत्थर, जैसे कि हीरा किनारे आ गया। वह औरत वहीं से गुजर रही थी। उसने उसे उठाकर अपने पर्स में रख लिया। लेकिन उसके हाव-भाव पर ज्यादा फर्क नहीं पड़ा। वह वापस रेत पर टहलने लगी।  बूढ़ा अपनी जगह से उठा और औरत के पास जाकर बोला, मैंने पिछले चार दिन से कुछ भी नहीं खाया है। क्या तुम मेरी मदद कर सकती हो?</description>
    </item>
    
    <item>
      <title>सीख: परेशानियां चाहे कितनी भी बड़ी क्यों न हो, जिंदगी पर कभी हावी न होने दें</title>
      <link>http://aadhaarcardnews.in/dharm/fighting-against-problems-is-the-key-of-success/</link>
      <pubDate>Mon, 22 Jan 2018 11:22:57 +0000</pubDate>
      
      <guid>http://aadhaarcardnews.in/dharm/fighting-against-problems-is-the-key-of-success/</guid>
      <description>कुंदन और उसकी पत्नी रिया का दिन बहुत खराब था। कुंदन ने शेयर बाजार में लाखों रुपये लगा रखे थे। उस दिन रिया को फोन आया कि कुंदन के सारे पैसे डूब चुके हैं और बहुत सारे पैसे अभी कुंदन को भरने बाकी हैं। यह सुन रिया के पैरों तले जमीन खिसक गई। उनकी सारी जमा पूंजी शेयर बाजार में नष्ट हो गई। उस दिन वे अपनी गाड़ी भी देनदारों को देकर लोकल ट्रेन से वापस घर लौट रहे थे। रिया कुंदन से बहुत नाराज थी। कुंदन मन ही मन घुट रहा था कि उसकी एक गलती की वजह से अब तक की सारी मेहनत बेकार हो गई। तभी एकाएक ट्रेन में कुछ नए यात्री चढ़े। उनमें ज्यादातर वृद्ध ही थे। उनमें से एक ने कहा, चलो शुरू करें, और सारे के सारे गाने-बजाने लगे। कुछ ही देर में उस कंपार्टमेंट का पूरा माहौल बदल गया। एक बूढ़े बाबा ढोलक बजा रहे थे, और बाकी सारे गा रहे थे, और कुछ तो नाच भी रहे थे।   उनके चेहरों पर खुशी झलक रही थी। कंपार्टमेंट के यात्री भी इस सुंदर दृश्य का आनंद ले रहे थे, यहां तक कि कुछ बूढ़े लोग भी उनके गानों पर झूम रहे थे। कुछ युवा तो साथ में नाचने भी चले गए थे। रिया कुछ देर तक उनको देखती रही, फिर उनमें से एक से रिया ने जाकर पूछा, आप सब इतने अनुभवी हैं, इतना कुछ देखा होगा अपनी जिंदगी में, फिर भी आप ऐसे तमाशे करते हैं!</description>
    </item>
    
    <item>
      <title>सीख: आपका व्यवहार ही अपनों को करीब और दूर करता है</title>
      <link>http://aadhaarcardnews.in/dharm/your-behavior-is-the-key-of-success-in-terms-of-relationship/</link>
      <pubDate>Sun, 21 Jan 2018 16:01:20 +0000</pubDate>
      
      <guid>http://aadhaarcardnews.in/dharm/your-behavior-is-the-key-of-success-in-terms-of-relationship/</guid>
      <description>सुमन मुंबई से दिल्ली वापस लौट रही थी। रात काफी हो गई थी। सुमन ने घर फोन कर पति से कह दिया था कि वह टैक्सी से आ जाएगी, एयरपोर्ट लेने आने की जरूरत नहीं है। फ्लाइट लैंड हुई और बैग लेने के बाद वह बाहर निकलने लगी। उसके आगे एक व्यक्ति थे, जो शायद पचास की उम्र के होंगे। एयरपोर्ट के गेट पर जैसे ही वह पहुंचे, उनका पूरा परिवार उन्हें लेने आया हुआ था। वह गेट से बाहर निकलते, उससे पहले ही उनका पोता दौड़ता हुआ आया और ट्रॉली के सामने खड़ा हो गया। वह रुके, और उनके पीछे आ रही सुमन भी वहीं रुक गई। उस गेट से निकलने वाले पैसेंजर ज्यादा नहीं थे।   सुमन ने देखा, उस शख्स ने अपने पोते को गोदी में उठाकर गले लगा लिया और प्यार करने लगे। फिर उन्होंने ट्रॉली आगे बढ़़ाई, तो उनका बेटा सामने से आ गया। उन्होंने बेटे को भी गले लगाया। सुमन किनारे से निकलकर आगे जाकर खड़ी हो गई और टैक्सी का इंतजार करने लगी। उसकी नजरें अब भी उसी व्यक्ति पर टिकी थीं। बेटे के बाद उनकी बहू उनसे मिलने आई। और फिर अंत में उनकी पत्नी भी आईं। उस शख्स ने पोते को गोद से उतारा और अपनी पत्नी को कसके गले लगा लिया। सुमन मन ही मन सोच रही थी, कितना प्यारा परिवार है। सब एक-दूसरे को कितना प्यार कर रहे हैं।   तभी वह शख्स अपने परिवार के साथ सुमन के करीब आकर खड़ा हो गया। सुमन बोली, आपको और आपके परिवार को देखकर बहुत अच्छा लगा। आप शायद किसी लंबी यात्रा से लौटे हैं?</description>
    </item>
    
    <item>
      <title>सीख: दूसरों की मदद करना अपनी खुद की मदद करने के बराबर </title>
      <link>http://aadhaarcardnews.in/dharm/always-helping-others-is-equal-to-helping-own/</link>
      <pubDate>Sat, 20 Jan 2018 10:12:29 +0000</pubDate>
      
      <guid>http://aadhaarcardnews.in/dharm/always-helping-others-is-equal-to-helping-own/</guid>
      <description>अंकुर और शैली त्योहार पर अपने घर दिल्ली वापस जा रहे थे। अंकुर बर्न्स सर्जन था और एक बड़े अस्पताल में काम करता था। शैली भी डॉक्टर थी। उस दिन दोनों अस्पताल में बहुत व्यस्त थे। भागते-दौड़ते दोनों ने किसी तरह ट्रेन तो पकड़ ली, लेकिन कुछ खाने को नहीं ले पाए। ट्रेन में भी पैंट्री न होने के कारण खाने का कोई इंतजाम नहीं था। उनके सामने की सीट पर एक बहुत प्यारा-सा जोड़ा बैठा था। उनकी एक तीन साल की बेटी भी थी, जो बहुत प्यारी थी। वे तीनों कभी खेलते, कभी एक दूसरे को छेड़ते, कभी गाना गाते।   शैली और अंकुर चुपचाप उन्हीं लोगों को देख रहे थे। कुछ देर में अंकुर ने देखा, उस बच्ची के पिता खाना निकालने लगे। खाना देखकर अंकुर और शैली की भूख फिर से लौट आई। सामने वालों ने अंकुर और शैली को भी खाने के लिए बुलाया, पर उन्होंने मना कर दिया। बचपन से यही सीखा था कि अनजान लोगों से खाना नहीं लेना चाहिए। लेकिन वे लोग जान गए थे कि ये दोनों खाना लेना भूल गए हैं। अंततः अंकुर और शैली उन्हें मना नहीं कर पाए और खा लिया। वह सफर यादगार रहा।   अगले दिन जब अंकुर अपने परिवार के बीच त्योहार का आनंद ले रहा था, तो उसे अस्पताल से फोन आया कि एक इमरजेंसी केस है और त्योहार के कारण कोई डॉक्टर उपलब्ध नहीं है। ऑपरेशन दिल्ली में ही करना है। अंकुर भागते हुए अपने अस्पताल की दिल्ली शाखा में पहुंचा। जब वह ऑपरेशन थिएटर में जा रहा था, तो उसने देखा कि वही पति-पत्नी बाहर खड़े हुए हैं। पता लगा कि उनकी मां पर खाना-बनाते समय गरम तेल गिर गया और वह बुरी तरह से जल गईं। जब अंकुर ऑपरेशन के बाद बाहर निकला, तो पति-पत्नी ने उसे बार-बार धन्यवाद कहा कि जब कोई डॉक्टर आने को नहीं तैयार था, तब उन्होंने उनकी मां का ऑपरेशन किया। अंकुर बोला, जो दूसरों की मदद करता है, उसके साथ कुछ गलत कैसे हो सकता है!</description>
    </item>
    
    <item>
      <title>सीख: बाहरी खूबसूरती नहीं अच्छे कर्म आपको बनाते हैं सुंदर</title>
      <link>http://aadhaarcardnews.in/dharm/not-your-external-beauty-your-good-deeds-make-you-beautiful/</link>
      <pubDate>Fri, 19 Jan 2018 13:46:01 +0000</pubDate>
      
      <guid>http://aadhaarcardnews.in/dharm/not-your-external-beauty-your-good-deeds-make-you-beautiful/</guid>
      <description>एक कौवा काफी देर से अकेला एक पेड़ पर बैठा था। वह मन ही मन सोच रहा था कि पक्षियों में मैं सबसे ज्यादा कुरूप हूं। मेरा रंग काला है। मेरी आवाज अच्छी नहीं है। मेरे पंख सुंदर नहीं हैं। इन सभी बातों से वह हीन भावना से ग्रस्त हो गया। वह उदास और परेशान रहने लगा। एक दिन उसकी मुलाकात एक बगुले से हुई। बगुले ने उसकी उदासी का कारण पूछा। कौवे ने कहा कि तुम कितने सुंदर हो। कितने सफेद हो और मैं कितना काला हूं। मेरा तो जीवन ही बेकार है।  बगुला ने कहा कि मैं कहां सुंदर हूं। मैं जब तोते को देखता हूं, तो यही सोचता हूं कि मेरे पास हरे पंख और लाल चोंच क्यों नहीं है?</description>
    </item>
    
    <item>
      <title>सीख: परिश्रमी का सफल होना तय है, इल्जाम लगाने वाले होंगे विफल</title>
      <link>http://aadhaarcardnews.in/dharm/inspiring-story-of-manendra/</link>
      <pubDate>Thu, 18 Jan 2018 13:49:44 +0000</pubDate>
      
      <guid>http://aadhaarcardnews.in/dharm/inspiring-story-of-manendra/</guid>
      <description>इंजीनियरिंग की पढ़ाई पूरी करने के बाद मनेंद्र नौकरी ढूंढ रहा था। लेकिन मंदी के कारण नौकरी नहीं मिल पा रही थी। उसने कंप्यूटर बेचने का काम शुरू किया। वह थोक बाजार से कंप्यूटर के पुर्जे इकट्ठा करता और उन्हें एसेम्बल कर बेच देता।  फिर उसे मालूम पड़ा कि लोगों को सफेद कलर का कंप्यूटर अच्छा नहीं लगता। नतीजतन वह थोक में कंप्यूटर मंगाता, उन्हें अपने मनचाहे रंग देता, और उन्हें बढ़िया दामों में बेचकर पैसे कमाता। कुछ दिनों में उसका काम जोर-शोर से चलने लगा। कुछ साल में उसने कंप्यूटर तैयार करने की अपनी कंपनी बना ली।  वह युवा छात्रों से साझेदारी करता, उनकी रचनात्मक सोच से नए-नए प्रयोग करता और उन छात्रों को भी खूब मुनाफा पहुंचाता। मनेंद्र के कंप्यूटर पूरे शहर में मशहूर हो गए। उसका काम बढ़ा, तो उसने कई लोगों को काम पर रख लिया और ढेर सारे पार्टनर भी बना लिए। पर कुछ समय बाद बाजार में रंगीन कंप्यूटरों की भरमार हो गई।  अब लोग ब्रांडेड कंप्यूटर ही खरीदने लगे। मनेंद्र का व्यापार धीरे-धीरे नीचे जाने लगा। मनेंद्र तो बाजार में आए बदलाव को परख रहा था, पर उसके पार्टनरों को यह स्थिति अखर रही थी। एक दिन मनेंद्र को बिना बताए उसके पार्टनरों ने मीटिंग रखी और उसमें फैसला किया कि जो कुछ भी हो रहा है, वह मनेंद्र की वजह से हो रहा है।  अतः उन्हें कंपनी की बागडोर संभालनी चाहिए और मनेंद्र को हटा देना चाहिए। अगले दिन मनेंद्र को जब यह बात पता चली, तो उसके पैरों तले की जमीन खिसक गई। जिन लोगों को उसने खुद कंपनी में रखा, उन्होंने ही मिलकर मनेंद्र को कंपनी से बाहर कर दिया।  लेकिन मनेंद्र ने समय गंवाए बगैर दूसरा काम शुरू कर दिया। इस बार उसने सॉफ्टवेयर बनाने का काम शुरू किया। कुछ वर्षों में मनेंद्र की कंपनी एक बार फिर बुलंदी पर पहुंच गई, लेकिन उसकी पुरानी कंपनी, जिसे उसके पार्टनर चला रहे थे, बदकिस्मती से बंद हो गई।  प्रतिभावान और परिश्रमी का सफल होना तय है, इल्जाम लगाने वाले विफल होते हैं। </description>
    </item>
    
    <item>
      <title>सीख: चुनौतियों से लड़ते रहना ही सफलता का मूलमंत्र है </title>
      <link>http://aadhaarcardnews.in/dharm/fighting-spirit-is-the-key-to-success/</link>
      <pubDate>Thu, 18 Jan 2018 08:56:59 +0000</pubDate>
      
      <guid>http://aadhaarcardnews.in/dharm/fighting-spirit-is-the-key-to-success/</guid>
      <description>किशन अपने दादा जी के साथ शाम की सैर पर निकला था। दादा जी अब काफी वृद्ध हो गए थे, इसलिए वह किशन के बिना कहीं नहीं निकलते थे। किशन ने दादा जी से पूछा, दादा जी, कई बार हमारे सामने ऐसी परिस्थिति आ जाती है कि हमें उसका कोई हल नजर नहीं आता। ऐसे में, हमें क्या करना चाहिए? दादा जी ने पूछा, क्या हो गया किशन, ऐसी क्या बात हो गई, जिससे तुम इतने परेशान हो?</description>
    </item>
    
    <item>
      <title>सीख: पूरी सच्चाई जानने से पहले कोई धारणा नहीं बनानी चाहिए</title>
      <link>http://aadhaarcardnews.in/dharm/before-know-the-truth-should-not-be-made-perception/</link>
      <pubDate>Wed, 17 Jan 2018 09:03:09 +0000</pubDate>
      
      <guid>http://aadhaarcardnews.in/dharm/before-know-the-truth-should-not-be-made-perception/</guid>
      <description>सेठ रामचंद मंडी में घुसे ही थे कि सारे दुकानदार अपने ग्राहकों को छोड़ सेठ को देने के लिए पैसे इकट्ठा करने लगे। ग्राहक हैरान थे कि क्या यह शख्स इन सब्जी वालों से वसूली करने आया है। तभी एक गोभी बेचने वाला सेठ रामचंद के पास गया और उनके सामने झुककर बोला, सेठ, इस बार मैं पिछले वाले दस हजार रुपये नहीं दे पाऊंगा। मुझे थोड़ा और समय चाहिए। सेठ ने उसे जोर की लात मारी और कहा, जब मैंने तुमसे कहा था, तब तो तुमने सुनी नहीं। अब आए हो, मेरे पास समय मांगने?</description>
    </item>
    
    <item>
      <title>नाशवान चीजों से उपजी खुशी कब तक देगी साथ </title>
      <link>http://aadhaarcardnews.in/dharm/how-long-will-happiness-stayed-which-you-recieve-from-destructive-things/</link>
      <pubDate>Fri, 12 Jan 2018 12:00:03 +0000</pubDate>
      
      <guid>http://aadhaarcardnews.in/dharm/how-long-will-happiness-stayed-which-you-recieve-from-destructive-things/</guid>
      <description>प्रगति और खुशी की तलाश सभी को है, हर कोई इसकी तलाश कर रहा है। आखिर दुखी तो कोई नहीं होना चाहता। लोग अलग-अलग तरीकों से खुशियां पाने की कोशिश करते हैं। कुछ लोग दौलत और भौतिक चीजों में खुशियां ढूंढते हैं, तो कुछ नाम, शोहरत और रिश्तों में इसे खोजते हैं। कुछ लोग ऐसे भी हैं, जो शराब और अन्य नशीले पदार्थों में खुशियां ढूंढने की कोशिश करते हैं।  ज्यादातर लोग, अपनी इच्छाएं पूरी करके खुशी पाना चाहते हैं। हमारी इच्छा एक कार खरीदने की हो सकती है, घर खरीदने की हो सकती है। जिंदगी भर हम एक के बाद दूसरी इच्छा की पूर्ति में ही लगे रहते हैं। होता क्या है कि हमारी इच्छाएं कभी खत्म ही नहीं होतीं।   जैसे ही एक इच्छा पूरी होती है, दूसरी इच्छा हमारे अंदर जाग जाती है। जब हम वो पूरी कर लेते हैं, तो कोई अन्य इच्छा उसकी जगह ले लेती है। हमारा जीवन ऐसे ही चलता रहता है। यह सच है कि आधुनिक संस्कृति आज हमारे मन में नई-नई इच्छाओं को जन्म देती जा रही है। रेडियो, टेलीविजन आदि पर विज्ञापनों की होड़ लगी रहती है। विज्ञापनकर्ता हमें बताते हैं कि हमारे पास फलां इलैक्ट्रॉनिक सामान होना चाहिए, ऐसी नई गाड़ी होनी चाहिए।  </description>
    </item>
    
    <item>
      <title>सोई किस्मत को जगाना है तो घर में लगाएं ये पौधे</title>
      <link>http://aadhaarcardnews.in/dharm/know-how-according-to-vastu-plant-and-trees-gives-you-success/</link>
      <pubDate>Fri, 12 Jan 2018 10:13:02 +0000</pubDate>
      
      <guid>http://aadhaarcardnews.in/dharm/know-how-according-to-vastu-plant-and-trees-gives-you-success/</guid>
      <description>घर में पेड़-पौधे लगाने से घर की सुंदरता में चार चांद लग जाते हैं, साथ ही हमें शुद्ध हवा भी प्राप्त होती है। ये हमें केवल इतना लाभ ही नहीं पहुंचाते, बल्कि घर के बगीचा में लगे पेड़-पौधे धन लाभ भी कराते हैं। वास्तु ग्रंथ वास्तुराजवल्‍लभ के अनुसार, घर के बगीचा में तुलसी, केला, चंपा, केतकी और चमेली आदि के पौधे लगाना विशेष लाभदायी है। इन्हें लगाने से धन आगमन बना रहता है।   केले के पेड़ को ईशान कोण में लगाने से धन-धान्य में वृद्धि होती है। इसके पास यदि तुलसी का पौधा लगाया जाए, तो भगवान विष्णु के साथ-साथ देवी लक्ष्मी की कृपा भी बनी रहती है। केले में भगवान विष्‍णु और तुलसी में देवी लक्ष्मी का वास माना जाता है।   अशोक के पेड़ को हम सजावट के लिए लगाते हैं, लेकिन घर में इसे स्‍थान देने से प्रसन्नता प्राप्त होती रहती है और शोक दूर होता है। यह घर के सदस्यों के बीच प्रेम और सौहार्द्र को बढ़ाता है। फेंगुशुई के अनुसार, घर के आसपास बांस का पौधा या घर के अंदर उसका बोन्साई रूप लगाने से समृद्धि और तरक्की होती है। इसके साथ ही घर में सकारात्मक ऊर्जा का संचार होता है। प्राचीन मान्यतानुसार, जिस घर में गुड़हल का पौधा लगा होता है, उस घर के लोगों के कानून संबंधी सभी काम पूरे हो जाते हैं। बेलपत्र का पौधा भगवान शिव को बेहद पसंद है, माना जाता है कि इस पर स्वयं भगवान शिव का वास होता है। जहां यह पौधा होता है, वहां लक्ष्मी जी का वास भी होता है।</description>
    </item>
    
    <item>
      <title>अपनों की एक मुस्कान के लिए कठिन चुनौती भी आसान लगती है</title>
      <link>http://aadhaarcardnews.in/dharm/difficult-challenge-is-like-also-easy-when-he-give-smile-to-somebody/</link>
      <pubDate>Fri, 12 Jan 2018 08:46:55 +0000</pubDate>
      
      <guid>http://aadhaarcardnews.in/dharm/difficult-challenge-is-like-also-easy-when-he-give-smile-to-somebody/</guid>
      <description>आशीष की कहानी, जिसे उसकी भैया की दयालुता ने रिश्तों के महत्व के बारे में समझाया।  रमन और आशीष के माता-पिता एक हादसे में गुजर गए थे। लिहाजा रमन ने बचपन से ही छोटा-मोटा काम करना शुरू कर दिया था और उसी की थोड़ी-बहुत कमाई से घर चलता था। ऐसा करते-करते कुछ साल बीत गए। आशीष को दुनियादारी समझ आने लगी थी। आशीष अपने भाई रमन का चहेता था।  रमन उसे बेहद प्रेम करता था और बड़े लाड़-प्यार से पालता था। एक दिन रमन और आशीष एक बड़ी-सी बेकरी के पास से गुजर रहे थे। आशीष को बड़े जोर की भूख लगी हुई थी। जब दोनों भाई बेकरी के सामने से गुजर रहे थे, तो आशीष ने रमन की तरफ सिर उठाकर देखा और फिर सिर नीचे कर लिया। रमन समझ गया कि आशीष को बेकरी से कुछ लेना है। लेकिन रमन के पास कुल पचास रुपये ही थे।  उसको पता था कि अगर उसने उसमें से जरा भी खर्च किया, तो अगले एक हफ्ते तक उसके पास दोपहर के खाने के लिए पैसे नहीं बचेंगे। रमन बिना ज्यादा सोचे बेकरी में घुस गया और वहां से आशीष के लिए बीस रुपये का बर्गर ले आया। रमन ने उसे बर्गर देते हुए कहा, इसे कहीं सुरक्षित जगह पर बैठकर खाओ, वर्ना बंदर छीनकर भाग जाएंगे। यह बोलकर रमन उसके लिए पानी लेने चला गया। रमन जैसे ही वहां से निकला, आशीष बर्गर लेकर वहीं फुटपाथ पर बैठकर खाने लगा।  वह बर्गर मुंह में डालने ही वाला था कि पीछे से एक बंदर लपका और उसकी बर्गर उड़ाकर भाग गया। कुछ देर में रमन वापस लौटा। रमन आशीष को लेकर आगे चल दिया। कुछ देर बाद वे स्टेशन के प्लेटफॉर्म पर पहुंचे। रमन ने आशीष से कहा, तुम बैठो, मैं जरा कुछ काम करके आता हूं। तुम्हारा पानी और खाना पैकेट में रखा है। आशीष को भूख बहुत तेज लगी थी। उसने जैसे ही पैकेट खोला, देखा कि उसमें एक और बर्गर रखा हुआ था।  आशीष ने रमन की तरफ देखा, तो वह मुस्करा रहा था। रमन ने हंसते हुए कहा, क्यों, अब से भैया की बात सुनोगे न?</description>
    </item>
    
    <item>
      <title>सीख: मौका मिलने पर दूसरों की मदद जरूर करना चाहिए </title>
      <link>http://aadhaarcardnews.in/dharm/when-you-get-the-chance-to-help-others-always-ready/</link>
      <pubDate>Thu, 11 Jan 2018 10:17:35 +0000</pubDate>
      
      <guid>http://aadhaarcardnews.in/dharm/when-you-get-the-chance-to-help-others-always-ready/</guid>
      <description>रिया की आंखें नम थीं। सामने वही कॉलेज का स्टेज था, जहां रिया और निकी आज अपनी गायकी प्रस्तुत करने वाली थीं। वे पिछले कई महीनों से अपने कार्यक्रम की तैयारी कर रही थीं। रिया और निकी का सपना था कि वे एक ऐसा बैंड बनाएं, जो एक दिन दुनिया में अपना नाम कमा सके। रिया और निकी काफी हद तक अपने इस सपने को साकार करने वाली थीं। उनके गानों के वीडियो सबको बहुत पसंद आ रहे थे। उन्होंने अपना पहला लाइव शो अपने कॉलेज में आज के ही दिन रखा था। लेकिन दो दिन पहले जब निकी कॉलेज से बाहर निकल रही थी, तो एक तेज रफ्तार कार ने उसे कुचल दिया।  रिया जब स्टेज पर पहुंची, तो उसके आंसू थमने का नाम नहीं ले रहे थे। उसने कहा, मैं गाना गाऊंगी, क्योंकि यह निकी का गाना है। लेकिन उससे पहले मैं आप लोगों से एक गुजारिश करना चाहती हूं। मेरी सबसे अच्छी दोस्त निकी परसों रिहर्सल के बाद जब बाहर निकली, तो एक तेज रफ्तार गाड़ी ने अपना नियंत्रण खोकर उसे कुचल दिया। निकी अब हमारे बीच नहीं है, लेकिन इसका जिम्मेदार सिर्फ वही शख्स नहीं, जो गाड़ी चला रहा था। पास में कई खाने-पीने के ठेले वाले थे। लेकिन उनमें से कोई पुलिस के चक्करों में नहीं पड़ना चाहता था, इसलिए किसी ने निकी को नहीं उठाया।  कुछ गाड़ी वाले भी थे, जो पब से लौट रहे थे। उन्होंने निकी को इस डर से नहीं उठाया कि पुलिस को उनके कपड़ों और मुंह की दुर्गंध से पता चल जाएगा कि उन्होंने पी रखी है। आते-जाते कई लोगों ने निकी को दम तोड़ते देखा, पर अपनी-अपनी वजहों से कोई मदद के लिए आगे नहीं आया। मेरी बस इतनी गुजारिश है कि अगर आपके सामने ऐसा कुछ हो, या आपको कभी मदद करने का मौका मिले, तो कृपया ऐसे मुंह मत फेरिएगा। क्या पता, कल कोई आपका अपना भी ऐसी किसी घटना का शिकार हो जाए और उसकी भी कोई मदद न करे!</description>
    </item>
    
    <item>
      <title>सीख: कई बार जो हम सोचते हैं, असलियत उससे कुछ अलग ही होती है</title>
      <link>http://aadhaarcardnews.in/dharm/sometimes-what-we-think-the-reality-is-different-from-that/</link>
      <pubDate>Tue, 09 Jan 2018 17:56:54 +0000</pubDate>
      
      <guid>http://aadhaarcardnews.in/dharm/sometimes-what-we-think-the-reality-is-different-from-that/</guid>
      <description>गरिमा और देवांश नया साल मनाने के लिए महाबलेश्वर गए थे। वहां पहाड़ों के पास उन्होंने एक लॉज बुक कराया था, जहां वे ठहरे थे। उनके पास घूमने के लिए तीन दिन थे। लॉज के मैनेजर से कहकर उन्होंने एक टैक्सी बुक कराई। देवांश ने टैक्सी वाले कमलेश से बात करनी शुरू की। कमलेश ने देवांश को दो-तीन पैकेज समझाए और पैसे भी बताए। देवांश को जाने क्यों, पैसे ज्यादा लग रहे थे। देवांश का कमलेश के साथ जाने का जरा भी मन नहीं था, लेकिन गरिमा ने देवांश को समझाया और वे लोग घूमने के लिए मान गए।  टैक्सी पांच घंटे और छह सौ रुपये में तय हुई। जब वे लोग टैक्सी में घूमने निकले, तो देवांश ने देखा कि टैक्सी वाले ने चार सौ पचास रुपये का टोल जमा किया। देवांश यह देख हैरान था। उसने कमलेश से पूछा, तुमने चार सौ पचास रुपये का टोल दे दिया, तो तुम्हारे पास क्या बचा।  पढ़ें-   कमलेश बोला, साहब यहां पर आम तौर पर पांच घंटे की टैक्सी का लोग हजार रुपये लेते हैं, लेकिन आज सुबह से कोई सवारी नहीं मिल रही थी। इसलिए जब आपने बुलाया, तो मैंने जान-बूझकर ऐसे पैसे बताए कि आप मुझे मना न करें। ये जो डेढ़ सौ रुपये मेरे पास बचे हैं, इनसे मुझे अपने बेटे के लिए कुछ मिठाई खरीद कर ले जानी है। मेरा बेटे ने आज कई महीनों बाद मुझसे कुछ मांगा है। देवांश ने पूछा, लेकिन इससे तो तुम्हें बहुत नुकसान हो गया।  कमलेश बोला, साहब कम से कम मैं अपने बच्चे के चेहरे पर मुस्कान तो देख पाऊंगा। देवांश और गरिमा काफी देर तक एक दूसरे का चेहरा देखते रहे। कुछ देर बाद देवांश ने एक अच्छी मिठाई की दुकान से कुछ मिठाई खरीदी और वापस लॉज लौटते वक्त मिठाई के साथ अलग से सौ रुपये जेब से निकाल कर कमलेश को दिए। लेकिन कमलेश ने वे पैसे लेने से इन्कार कर दिया और कहा, साहब, मैंने आज अपने सौदे से ज्यादा पैसे ले लिए, तो मैं अपने आप से ईमानदारी नहीं कर पाऊंगा।  अमर उजाला के हरियाली और रास्ता पन्ने से साभार</description>
    </item>
    
    <item>
      <title>सीख: मुनाफे पर खुश और घाटा होने पर दुखी नहीं होना चाहिए</title>
      <link>http://aadhaarcardnews.in/dharm/do-not-frustrated-if-you-have-trouble-in-your-life/</link>
      <pubDate>Tue, 09 Jan 2018 08:46:53 +0000</pubDate>
      
      <guid>http://aadhaarcardnews.in/dharm/do-not-frustrated-if-you-have-trouble-in-your-life/</guid>
      <description>एक नदी के किनारे एक खूबसूरत गांव था। उस गांव में जाने के लिए नाव का उपयोग करना पड़ता था। मोहन उसी गांव में रहना वाला एक व्यवसायी था। उसके पास एक नाव थी। उस नाव के लिए कई लोग बोलियां लगा चुके थे, लेकिन मोहन उसे कभी बेचना नहीं चाहता था। एक दिन जब वह अपने काम से लौटा, तो देखा कि नाव डूब रही थी। मोहन यह देखकर गला फाड़-फाड़कर चिल्लाने लगा। उसकी चीख सुनकर उसका छोटा बेटा आया और बोला, पिता जी आप क्यों रोते हो। मैंने कल ही नाव का सौदा एक सेठ से कर लिया था। अब तो वह नाव हमारी है ही नहीं। मोहन एकदम से चुप हो गया, फिर बेटे की पीठ थपथपाई और मुस्कराने लगा।   तब तक पीछे से मोहन का मंझला बेटा आया और बोला, पिता जी, आपकी नाव डूब रही है और आप मुस्करा रहे हैं। मोहन ने छोटे बेटे और सेठ के बीच हुई बातचीत का ब्योरा देते हुए कहा, जो चीज हमारी नहीं, उस पर क्या रोना!</description>
    </item>
    
    <item>
      <title>बीमारी से रहना चाहते हैं दूर तो श्रीकृष्‍ण के बताए इस रास्ते पर चलें</title>
      <link>http://aadhaarcardnews.in/dharm/according-to-bhagavad-gita-human-body-is-the-chariot/</link>
      <pubDate>Sat, 06 Jan 2018 09:12:57 +0000</pubDate>
      
      <guid>http://aadhaarcardnews.in/dharm/according-to-bhagavad-gita-human-body-is-the-chariot/</guid>
      <description>गीता में शरीर को रथ की उपमा देते हुए कहा गया है कि इन्द्रियां इसके घोड़े हैं, मन सारथी और आत्मा स्वामी है। शरीर और मन का संबंध शासित और शासक जैसा है। शरीर वही कुछ करता है, जिसका मन निर्देश देता है। मन जिधर लगाम खींचता है, शरीर रथ के घोड़े उसी दिशा की ओर दौड़ पड़ते हैं। ऐसा कोई शारीरिक क्रियाकलाप नहीं, जो मन की इच्छा के विपरीत होता हो। जिसकी आज्ञा के बिना कोई काम न हो, उसे मालिक नहीं, तो और क्या कहेंगे?</description>
    </item>
    
    <item>
      <title>सीख: कठिन समय आने पर भी नहीं होना चाहिए परेशान, उपाय ढूंढने में लगाएं दिमाग</title>
      <link>http://aadhaarcardnews.in/dharm/when-difficult-times-comes-in-your-life-should-not-be-troubled-finding-its-solutions/</link>
      <pubDate>Fri, 05 Jan 2018 12:09:16 +0000</pubDate>
      
      <guid>http://aadhaarcardnews.in/dharm/when-difficult-times-comes-in-your-life-should-not-be-troubled-finding-its-solutions/</guid>
      <description>कोयना के कॉलेज में एक बड़े से मेले का आयोजन हो रहा था। सारे बच्चे अपनी-अपनी दुकान सजा रहे थे। कोई खेल के सामान की स्टॉल लगा रहा था, तो कोई खान-पान की। कोयना ने गोलगप्पे का स्टॉल लगाया था। उसके स्टॉल पर ढेर सारे लोग आ रहे थे। गोलगप्पे तो वैसे भी सबको पसंद थे। उसी के स्टॉल पर सबसे अधिक भीड़ थी। तभी एक लड़का अपनी छोटी बहन के साथ कोयना गोलगप्पे खाने आया। उसकी बहन उससे पहले काफी कुछ खा चुकी थी, इसलिए वह गोलगप्पे नहीं खाना चाहती थी, पर वह लड़का जबर्दस्ती अपनी बहन को गोलगप्पे खिलाता जा रहा था। उस लड़की को उबकाइयां आ रही थीं।   कोयना ने बोलना भी चाहा, पर उस लड़के ने किसी की एक न सुनी। उसकी बहन ने जैसे ही एक और गोलगप्पा खाने के लिए मुंह खोला, उसे जोर की खांसी आई और फिर उलटी हो गई। वहां खड़े सारे लोग पीछे हट गए। देखते ही देखते पूरे कॉलेज में बात फैल गई कि कोयना के स्टॉल के गोलगप्पे खाकर किसी ने उल्टी कर दी। कोयना के लिए तो जैसे वह उस दिन की बिक्री का अंत था। अब कोई भी उसके स्टॉल पर नहीं आना चाह रहा था। कोयना ने सफाई कर्मचारियों को बुलाकर अच्छे से सफाई करवाई, स्टॉल को और ज्यादा आकर्षक बनाया, फिर भी कोई उसके स्टॉल पर नहीं आया। यह देखकर कोयना एकदम निराश हो गई। ऐसा लग रहा था, जैसे वह स्टॉल ही उसकी जिंदगी की हार और जीत तय कर रहा हो।   प्रोफेसर सिमरन यह सब देख रही थीं। वह कोयना के पास आकर कहने लगीं, क्यों न हम दोनों यहां मौजूद हर स्टॉल वाले को गोलगप्पे खिलाएं। कोयना ने सोचा, वैसे भी कोई मेरे स्टॉल पर नहीं आ रहा। गोलगप्पे फेंके जाएं, उससे तो अच्छा है कोई इन्हें खा ही ले। देखते ही देखते कोयना और प्रोफेसर ने हर स्टॉल पर गोलगप्पे बांट दिए। उसका नतीजा यह निकला कि बाकी स्टॉल की भीड़ कोयना के स्टॉल पर आ गई। </description>
    </item>
    
    <item>
      <title>सफलता के पीछे कई लोगों का हाथ होता है, लेकिन कुछ कभी सामने भी नहीं आ पाते</title>
      <link>http://aadhaarcardnews.in/dharm/many-people-play-a-role-behind-other-success-but-some-never-come-out/</link>
      <pubDate>Thu, 04 Jan 2018 19:17:47 +0000</pubDate>
      
      <guid>http://aadhaarcardnews.in/dharm/many-people-play-a-role-behind-other-success-but-some-never-come-out/</guid>
      <description>मानव एक बहुराष्ट्रीय कंपनी में एक बड़ा अधिकारी था। मानव के नीचे एक हजार से भी अधिक लोगों की कई टीमें काम करती थीं। वह अपने काम के प्रति गंभीर तथा अपने सहयोगियों के प्रति बहुत संवेदनशील रहता था। वह ख्याल रखता था कि उसके लोग खुश रहें, जिससे कि उसका काम सबसे अच्छा बना रहे। उसकी टीम के सभी लोग उसे बहुत मानते और चाहते थे। एक दिन मानव दफ्तर में घुस ही रहा था कि उसने देखा, जहां कर्मचारी काम कर रहे थे, वहीं ऊपर एक बिजली का तार टूटकर लटक रहा था।  मानव ने एक सेकंड की देर किए बिना सभी कर्मचारियों को धीरे-धीरे दफ्तर से बाहर निकाल दिया। वह खुद बाहर जाने ही वाला था कि एकदम से वह बिजली का नंगा तार उसकी पीठ पर गिर पड़ा। इत्तफाक से एक कर्मचारी वहीं पर मौजूद था, जिसने मानव को देख लिया और वह बच गया। अगले लगभग पंद्रह दिन तक मानव अस्पताल में भर्ती रहा। जब वह वापस लौटा, तो कंपनी ने एक बड़े उत्सव का आयोजन किया और मानव को ढेरों कर्मचारियों की जान बचाने के लिए सम्मानित किया।  उत्सव के लगभग एक महीने बाद मानव लंच कर रहा था कि तभी एक कर्मचारी ने आकर मानव से पूछा, आपको आपका नीला बैग और मोबाइल तो वापस मिल गया था न सर?</description>
    </item>
    
    <item>
      <title>चमकाना चाहते हैं अपना भाग्य तो बस आपको बढ़ाना होगा अपना हाथ</title>
      <link>http://aadhaarcardnews.in/dharm/help-needy-people-for-shine-your-own-luck/</link>
      <pubDate>Thu, 04 Jan 2018 09:29:10 +0000</pubDate>
      
      <guid>http://aadhaarcardnews.in/dharm/help-needy-people-for-shine-your-own-luck/</guid>
      <description>हर इंसान चाहता है कि उसके जीवन में सुख-चैन बना रहे, कोई परेशानी न हो, लेकिन ऐसा होता नहीं। परेशानियां हमेशा पीछे लगी रहती हैं। काम में बाधा उत्पन्न होती है व सुख-शांति छिन जाती है। यह मनुष्य के वर्तमान या पिछले जन्म के कर्मों का ही फल होता है। जीवन में आने वाली समस्याओं से निपटने के लिए दैनिक जीवन में कुछ कार्य करते रहना चाहिए, ऐसा करने से कर्मदोष से मुक्ति पायी जा सकती है।   शास्त्रों में अन्न को ब्रह्मा कहा गया है। अन्न दान को सबसे बड़ा पुण्य माना गया है। कभी भी कोई आपसे भोजन की याचना करे, तो उसे सामर्थ्यानुसार प्रेमपूर्वक भोजन कराना चाहिए। अगर भोजन न करा सकें, तो कोई खाने की वस्तु खरीद कर भी दे सकते हैं। गरीबों को समय-समय पर भोजन कराने, अन्न दान करने से पुण्य अर्जित होता है और दुर्भाग्य दूर होता है। सर्दियों के मौसम में गरीबों को गर्म वस्‍त्र दान करना भी पुण्यकारी होता है। इससे गरीब व असहाय लोगों की दुआएं मिलती हैं और परमात्मा भी खुश होते हैं।   शास्त्रों में बीमार दुखियों की सेवा करना, भगवान की सेवा करने के बराबर माना गया है। यदि आपके आसपास कोई गरीब बीमार व्यक्ति हो, तो आप उसका इलाज करवाकर या दवाइयों आदि के लिए धन देकर पुण्य अर्जित कर सकते हैं। ऐसा करने से बिगड़े काम बनते हैं, जीवन में खुशियां आती हैं। आपके घर या प्रतिष्ठान में कोई कर्मचारी या मजदूर काम कर रहा हो, तो उसको मेहनताना देने में आनाकानी न करें। उसकी मेहनत के पैसों के अलावा, उसे इनाम के तौर पर अलग से पैसे देने से जीवन में आने वाली बाधाएं दूर होती हैं। यदि आप मजदूर या कर्मचारी का पैसा रोकेंगे, तो इससे आपका दुर्भाग्य प्रबल होगा और काम भी बिगड़ते जाएंगे।   कभी किसी अपाहिज, मंदबुद्धि व्यक्ति का मजाक नहीं उड़ाना चाहिए, न ही उन्हें अपमानित करना चाहिए। इससे बुरे कर्म अर्जित होते हैं। अगर संभव हो तो उनकी हर संभव मदद करनी चाहिए। धार्मिक मान्यतानुसार, किन्नर बिरादरी का भी कभी मजाक नहीं उड़ाना चाहिए। उनका मजाक उड़ाने या उन्हें अपशब्द कहने से जीवन परेशानियों से घिर जाता है।  प्राचीन मान्यतानुसार, बड़े बुर्जुगों का सम्मान करना विशेष फलदायी होता है। बुर्जुगों के चरण छूना पुण्य का कार्य माना गया है। चरण स्पर्श करने से जीवन सफलता से भर जाता है। प्रतिदिन अपने माता-पिता व घर के बड़े-बुर्जुगों के चरण छूकर उनका आशीर्वाद लेना चाहिए, इससे सौभाग्य में वृद्धि होती है।   रात में सोने से पहले भगवान से उस दिन जाने-अनजाने आपसे हुई गलतियों के लिए क्षमा मांगनी चाहिए और आगे कोई गलतियां न हों, इसके लिए भगवान से प्रार्थना करनी चाहिए। प्रातः काल स्नान करके गाय को रोटी खिलाने से दुर्भाग्य से मुक्ति मिलती है। घर के दरवाजे आये किसी भी भिखारी या साधु को कभी खाली हाथ नहीं भेजना चाहिए। उसे कुछ न कुछ उन्हें अवश्य देना चाहिए। जीवन में परेशानियां बढ़ जाएं, तो कम से कम एक पीपल का पेड़ लगाकर नियमित रूप से उसे जल देना चाहिए। इससे कर्मदोष दूर होते है। प्रातः काल उठने के बाद एक दो मुट्ठी अनाज पक्षियों के लिए डालना चाहिए व उनके लिए पानी रखना चाहिए। चींटियों के लिए आटा या शक्कर डालना भी कर्मदोष दूर करता है। भगवान का पूजन प्रतिदिन करना चाहिए, इससे भगवान की कृपा से दोष दूर होते हैं। </description>
    </item>
    
    <item>
      <title>सीख: हमें अपनी जिंदगी जीने की शर्ते खुद ही तय करनी पड़ती है </title>
      <link>http://aadhaarcardnews.in/dharm/we-have-decide-ourselves-to-how-live-our-lifestyle/</link>
      <pubDate>Wed, 03 Jan 2018 08:43:47 +0000</pubDate>
      
      <guid>http://aadhaarcardnews.in/dharm/we-have-decide-ourselves-to-how-live-our-lifestyle/</guid>
      <description>कमलेश ऑफिस से निकल रहा था। वह घर जल्दी पहुंचना चाहता था, इसलिए उसने टैक्सी बुक की थी। वह सॉफ्टवेयर इंजीनियर था, पर पिछले कुछ महीनों से वह लगातार देर से ही घर पहुंच पाता था। कुछ दिन पहले उसके जन्मदिन पर उसकी पत्नी ने उसके दोस्तों को खाने पर बुलाया था। उस दिन भी कमलेश रात दस बजे ही घर पहुंच पाया था। पत्नी उससे बहुत नाराज थी। उसे लगता था, कमलेश जान-बूझकर ऐसा कर रहा है। आज भी ऑफिस से निकलने में ही आठ बज चुके थे। जबकी उसने पत्नी से छह बजे घर आने का वायदा किया था।  पढ़ें-  कमलेश टैक्सी में बैठा ही था कि टैक्सी ड्राइवर को कोई फोन आ गया। वह गाड़ी चला रहा था, इसलिए उसने अपना फोन स्पीकर पर ले लिया। फोन किसी बहुराष्ट्रीय सॉफ्टवेयर कंपनी से था, जो किसी अवनीश से बात करना चाह रहा था और उसे वाई-फाई नेटवर्क सही करने के लिए दस साल का कांट्रैक्ट देना चाह रहा था। ड्राइवर बोला कि वही अवनीश है, पर अब उसने वह काम बंद कर दिया है और अभी बात नहीं कर सकता, क्योंकि वह गाड़ी चला रहा है।  पढ़ें-   जब ड्राइवर ने फोन रखा, तो कमलेश ने पूछा कि क्या इस नेटवर्क की कंपनी आपकी ही थी। ड्राइवर बोला, जी, पिछले महीने तक मैं एक नेटवर्क की कंपनी चलाया करता था। हम कई बहुराष्ट्रीय कंपनियों को वाई-फाई नेटवर्क दिया करते थे। लेकिन अब हमने वह कंपनी बंद कर दी है। कमलेश ने पूछा, पर क्यों, वह काम तो अच्छा था। ड्राइवर बोला, ऐसे काम का क्या फायदा, जो परिवार से अलग कर दे। मैं दिन रात कंपनी के कामों में लगा रहता था। मेरे बच्चे कब बड़े हो गए, मुझे पता भी नहीं चला। इसीलिए मैंने तय किया कि मैं अब टैक्सी चलाऊंगा। काम भर का खर्च निकल आता है। जब मन होता है, चलाता हूं, जब मन होता है, गाड़ी खड़ी कर देता हूं। चैन की जिंदगी तो है। ड्राइवर की बातों ने कमलेश को खामोश कर दिया </description>
    </item>
    
    <item>
      <title>हर आठवें दिन करें ये उपाय, कभी नहीं होगी धन की कमी</title>
      <link>http://aadhaarcardnews.in/dharm/try-these-tips-on-every-eighth-day-for-good-health-and-wealth/</link>
      <pubDate>Tue, 02 Jan 2018 10:56:36 +0000</pubDate>
      
      <guid>http://aadhaarcardnews.in/dharm/try-these-tips-on-every-eighth-day-for-good-health-and-wealth/</guid>
      <description>नया साल हमारे अंदर सभी को मंगलकामनाएं देने की सद्भावना उत्पन्न करता है, जिससे कि आने वाले दिनों में हमारे जीवन में सुख, समृद्धि, आरोग्य, संतान, धन लाभ आदि प्राप्त होते रहें। नया साल सभी के लिए शुभ और मंगलकारी हो, इसके लिए यहां हम कुछ ऐसे आसान उपाय बता रहे हैं, जिन्हें अपनाकर जीवन से नकारात्मकता और अशुभता को दूर किया जा सकता है।  लाल किताब के अनुसार, इन उपायों को बिना किसी व्यवधान के लगातार अपने इष्ट देव पर पूर्ण श्रद्धा एवं विश्वास बनाए रखते हुए धैर्यपूर्वक चालीस या तेतालीस दिन तक करना चाहिए। अगर ऐसा समयाभाव के कारण संभव न हो, तो हर आठवें दिन ये उपाय नियत अवधि तक करने चाहिए। अगर उपाय करते समय नागा हो जाए, तो नए सिरे से ही उपाय आरंभ करना चाहिए, वरना किए गए उपाय कोई सकारात्मक फल नहीं देते हैं।  धन संबंधी लाभ के लिए उपाय</description>
    </item>
    
    <item>
      <title>काम से पहले छींक आना, कहीं शुभ संकेत तो नहीं...</title>
      <link>http://aadhaarcardnews.in/dharm/every-time-sneezing-is-not-bad-it-also-gives-a-good-sign/</link>
      <pubDate>Mon, 01 Jan 2018 08:59:18 +0000</pubDate>
      
      <guid>http://aadhaarcardnews.in/dharm/every-time-sneezing-is-not-bad-it-also-gives-a-good-sign/</guid>
      <description>हर बार छींक आना अशुभ नहीं होता  आप किसी काम से जा रहे हैं और अचानक कोई छींक दे, तो मन में सबसे पहले यही ख्याल आता है कि कहीं कुछ अशुभ न हो जाए। छींक सुनाई देना हमेशा अशुभ संकेत नहीं होता। प्राचीन समय से ही छींक आने को अपशकुन से जोड़कर देखा जाता है। इसको लेकर प्राचीन मान्यताएं और विश्वास भी प्रचलित हैं। माना जाता है कि जाते समय कोई छींक दे, तो यह अशुभ होता है। किसी कार्य को शुरू करने से पहले कोई छींक दे, तो यह अशुभता का संकेत है, लेकिन हर बार छींक सुनाई देना अशुभ संकेत नहीं है।  शकुन शास्त्र के अनुसार, यदि घर आया मेहमान वापस जाता है और ऐसे में कोई छींक दें, तो उसे यात्रा में कठिनाई होती हैं। अगर यह छींक कोई छोटा बच्चा लेता है, तो यात्रा सुखद और आरामदायक होती है। मान्यतानुसार, यदि आपको दवाई लेते समय छींक आ जाए और दवा हाथ से गिर जाए, तो उस रोग का निवारण शीघ्र हो जाता है। ऐसा होने पर रोगी के स्वास्थ्य में जल्दी सुधार आता है।   यदि कोई व्यक्ति श्मशान या किसी दुर्घटना स्थल पर छींक देता है, तो इसे शुभ माना जाता है। अगर आप किसी शुभ काम के लिए जा रहे हैं और उस समय सामने से गाय छींक दे, तो वह कार्य निश्चित रूप से सफल होता है।  भोजन से पूर्व छींक सुनाई देना अशुभता का संकेत मानी जाती है। ऐसा होने पर कुछ समय के लिए भोजन स्‍थगित कर दें। नए मकान में प्रवेश कर रहे हैं और कोई छींक दे, तो प्रवेश कुछ समय के लिए रोके और मीठा खाकर, जल ग्रहण कर ही प्रवेश करें। सोने से पूर्व और जागने के तुरंत बाद छींक सुनाई देना अशुभ संकेत है। घर से निकलते समय कोई सामने से छींकता है, तो कार्य में बाधा आती है, लेकिन एक से अधिक बार छींकता है, तो काम आसानी से पूरा हो जाता है। आप किसी काम से खड़े हैं और कोई आपके ठीक सामने छींकता है, तो यह अशुभ संकेत है। इससे लड़ाई या किसी से बहस होने की संभावना बढ़ जाती है। यदि सोना खरीदते समय कोई छींकता है, तो यह अशुभ होता है।</description>
    </item>
    
    <item>
      <title>साल 2018 में बचना हो आर्थिक तंगी से तो न करें ऐसी 8 गलतियां</title>
      <link>http://aadhaarcardnews.in/dharm/for-avoid-financial-crisis-in-new-year-2018-follow-these-tips/</link>
      <pubDate>Sat, 30 Dec 2017 11:33:52 +0000</pubDate>
      
      <guid>http://aadhaarcardnews.in/dharm/for-avoid-financial-crisis-in-new-year-2018-follow-these-tips/</guid>
      <description>आने वाले साल से हर क‌िसी को उम्मीद रहती है क‌ि यह वर्ष बीते साल से अच्छा और खुशहाल रहेगा। आप भी यही सोच रहे हैं और चाहते हैं क‌ि आने वाले साल में आपको धन की परेशानी नहीं सताए तो गांठ बांध लीज‌िए क‌ि इस साल यह 8 गल‌त‌ियां नहीं करेंगे।  पढ़ें-  स्‍त्र‌ियों से न लें पंगा। प‌र‌िवार में बहन, बेट‌ियों को अपशब्द न कहें। धन संबंधी काम शुक्रवार के द‌िन करना शुभ रहेगा।</description>
    </item>
    
    <item>
      <title>सीख: वर्तमान में जीना ही जीना होता है, वही हमारे लिए सबसे अच्छा है।</title>
      <link>http://aadhaarcardnews.in/dharm/always-living-life-in-present-moment-is-the-best-for-us/</link>
      <pubDate>Fri, 29 Dec 2017 13:12:21 +0000</pubDate>
      
      <guid>http://aadhaarcardnews.in/dharm/always-living-life-in-present-moment-is-the-best-for-us/</guid>
      <description>आदित्य और उसके दोस्त अपने प्रोफेसर के साथ दूर किसी जगह पिकनिक पर जा रहे थे। पर क्रिसमस और नए साल की वजह से रास्ते में बहुत जाम था। उनको कॉलेज से निकले छह घंटे हो चुके थे और वे अभी अपने गंतव्य तक नहीं पहुंच पाए थे। जबकि आम तौर पर कॉलेज से पिकनिक स्पॉट तक पहुंचने में चार घंटे से ज्यादा नहीं लगता था। आदित्य बोला, अच्छा होता कि हम किसी पास की जगह गए होते। इतने में उसका एक और दोस्त मयंक बोला, मैं तो यहां आना ही नहीं चाहता था। तुम्हीं लोगों ने मुझे जबर्दस्ती बुला लिया। न तो हम पिकनिक मना पा रहे हैं और न ही मैं अपना काम कर पाया। अगर मैं घर पर होता, तो अब तक अपना रिसर्च प्रपोजल तैयार कर लिया होता।  पढ़ें-  उनके प्रोफेसर राजेंद्रन यह सब सुन रहे थे। वह बोले, बेटा यह एकदम गलत सोच है कि अगर हमने वैसा किया होता, तो हम ज्यादा खुश होते। ऐसा सोचने की वजह से हम अपने आज को कभी पूरी तरह से नहीं जी पाते। हम यही सोचते रह जाते हैं कि जो हो रहा है, उसके बजाय कुछ और हुआ होता, तो हम खुश होते। हालांकि सच यह है कि जो अभी हमारे साथ हो रहा है, वही हमारे लिए सबसे उत्कृष्ट होता है।  पढ़ें-   अगर हम अपने आज को अच्छे से जी लें, तो इससे बेहतर कुछ और हो ही नहीं सकता। आदित्य बोला, लेकिन सर, यह बात तो सच है कि अगर हम घर पर होते, तो इतना समय जो हमने अपनी यात्रा में नष्ट किया है, वह बच जाता। प्रोफेसर बोले, चलो, एक काम करते हैं। रोहित आज हमारे साथ नहीं आया है न। जरा उससे पूछो तो, क्या उसने कुछ काम किया है?</description>
    </item>
    
    <item>
      <title>सीख: जीवन में पैसा ही सबसे महत्वपूर्ण चीज नहीं है</title>
      <link>http://aadhaarcardnews.in/dharm/only-earn-money-is-not-the-key-of-happiness/</link>
      <pubDate>Wed, 27 Dec 2017 10:23:40 +0000</pubDate>
      
      <guid>http://aadhaarcardnews.in/dharm/only-earn-money-is-not-the-key-of-happiness/</guid>
      <description>मेधांश अपने दादा के साथ सैर करने निकला था। वह दस साल का था। उसने दादा से कहा, दादा जी, मैं भी बड़ा होकर पापा की तरह खूब पैसा कमाऊंगा, जिससे हम सब खुश रह सकें। दादा जी बोले, यह तुमसे किसने कहा कि पैसों से खुशी आती है? मेधांश बोला, लेकिन दादा जी, अगर पैसे नहीं होंगे, तो खुशी भी तो नहीं होगी न। दादाजी बोले, चलो, एक खेल खेलते हैं। मैं सवाल पूछूंगा, तुम अपने को उस स्थिति में कल्पना कर सवाल का जवाब देना।  पढ़ें-   सोचो कि अपने पापा की तरह तुम सॉफ्टवेयर कंपनी के मालिक हो। तुम्हारे पास घर है, गाड़ी है, सुखी परिवार है। तुम्हारी कंपनी को तुमसे बहुत उम्मीदें हैं। वह चाहती है कि तुम कम से कम समय में अपना लक्ष्य पूरा करो। तब तुम्हारे लिए सबसे महत्वपूर्ण क्या होगा?</description>
    </item>
    
    <item>
      <title>सीख: खुद पर करें विश्वास तो अच्छी चीजें मिलने में नहीं लगती देर </title>
      <link>http://aadhaarcardnews.in/dharm/believe-on-yourself-and-self-confidence-is-the-key-of-success-of-life/</link>
      <pubDate>Tue, 26 Dec 2017 10:12:01 +0000</pubDate>
      
      <guid>http://aadhaarcardnews.in/dharm/believe-on-yourself-and-self-confidence-is-the-key-of-success-of-life/</guid>
      <description>एक बार एक टीचर पूरी क्लास के बच्चों को अपने गांव में लेकर गई। उनके गांव में उनके परिवार वालों ने आम के बाग लगा रखे थे। साथ ही एक नर्सरी भी थी, जहां गुलाब की खेती होती थी। सारे बच्चों ने बाग से तोड़कर बढ़िया आम खाए और फिर गुलाबों के बीच खड़े होकर ढेर सारी फोटो खिंचवाई। जब वहां से चलने का समय आया, तब टीचर ने कहा, बच्चो, हमारी जिंदगी में अच्छे लोग और अच्छे रिश्ते होने बहुत जरूरी होते हैं। हमें इनकी अहमियत समझनी चाहिए। पढ़ें-   एक बच्चे ने पूछा, लेकिन हम यह कैसे पता लगाएं कि कौन अच्छा है और कौन बुरा। टीचर कहने लगी, चलो इसे हम एक खेल के जरिये समझते हैं। तुम जरा आम के बाग में जाओ और वहां जो भी सबसे बड़ा आम हो, वह मेरे लिए तोड़कर ले आओ। लेकिन यदि तुम एक बार आगे बढ़ गए, तो लौट नहीं सकते। वह बच्चा बाग में गया और वहां सारे आमों को ध्यान से देखने लगा। एक-एक आम को देखते हुए वह यह सोचकर आगे बढ़ता गया कि शायद इससे बड़ा आम आगे दिख जाए।   ऐसा करते-करते वह बाग के अंत तक पहुंच गया। आखिरी सिरे पर पहुंचने के बाद उसे यह समझ में आया कि सबसे बड़ा आम तो पहले ही पेड़ पर लगा था। वह खाली हाथ टीचर के पास पहुंचा और अपना अनुभव सुनाया। टीचर बोली, हम अक्सर ऐसे ही लोगों को समझने में भूल कर देते हैं। अच्छे की तलाश में हम इधर-उधर ढूंढते रहते हैं, और जो हमारे सामने है, हम उसे भी नहीं पहचान पाते। पढ़ें-   अच्छा चलो, अब मेरे लिए सबसे बड़ा गुलाब तोड़कर ले आओ। इस बार बच्चे ने कोई गलती नहीं की। वह गुलाब के बाग में गया और उसे सबसे पहला गुलाब जो सबसे बड़ा दिखा, उसे तोड़कर ले आया। टीचर कहने लगी, देखा, इस बार तुमने अपने ऊपर विश्वास किया और खुद को यकीन दिलाया कि जो मेरे सामने है, वही सबसे अच्छा है। अच्छाई अक्सर दूसरों में नहीं, बल्कि अपने ही अंदर छिपी रहती है।  अमर उजाला के हरियाली और रास्ता पन्ने से साभार </description>
    </item>
    
    <item>
      <title>जैसा करेंगे भोजन मन में अाएंगे उसी तरह के विचार</title>
      <link>http://aadhaarcardnews.in/dharm/as-take-a-type-of-food-the-same-kind-of-thoughts-develop-in-your-mind/</link>
      <pubDate>Tue, 26 Dec 2017 07:28:29 +0000</pubDate>
      
      <guid>http://aadhaarcardnews.in/dharm/as-take-a-type-of-food-the-same-kind-of-thoughts-develop-in-your-mind/</guid>
      <description>एक कहावत है कि जैसा खाए अन्न, वैसे होए मन। निष्कर्ष मनगढ़ंत तो है नहीं, लेकिन कोई प्रमाण भी नहीं है। कहानियों या उदाहरणों के माध्यम से इसे जरूर समझा जा सकता है। एक राजऋषि, अतिथि के तौर पर एक राजा के यहां पहुंचे। राजा ने उनका खूब आदर- सत्कार किया, भोजन कराया। भोजन करने के कुछ घंटों बाद ही ऋषि की मनोवृत्ति में अंतर आ गया और वह राजा का हार चुरा बैठे। अब राजा धर्मसंकट में पड़ गया कि ऋषि पर दोष कैसे लगाए ?</description>
    </item>
    
    <item>
      <title>सीख: सिर्फ पैसे कमाने से ही सारी खुशियां नहीं मिलती है</title>
      <link>http://aadhaarcardnews.in/dharm/only-earning-money-is-not-the-key-of-happiness-and-peace/</link>
      <pubDate>Sat, 23 Dec 2017 10:07:30 +0000</pubDate>
      
      <guid>http://aadhaarcardnews.in/dharm/only-earning-money-is-not-the-key-of-happiness-and-peace/</guid>
      <description>प्रेम के पिता जी एक फैक्टरी में नौकरी करते थे। उसकी मां लोगों के घर का काम करके कुछ पैसे कमाकर लाती थी। पति-पत्नी कड़ी मेहनत सिर्फ इसलिए करते थे कि प्रेम पढ़-लिखकर अच्छी नौकरी कर सके। प्रेम भी एक आदर्श बेटे की तरह मन लगाकर पढ़ाई करता था। बारहवीं पास करने के बाद प्रेम आईटीआई में पढ़ाई करने लगा। कुछ ही समय बाद उसे नौकरी मिल गई। प्रेम की कमाई से धीरे-धीरे उसके माता-पिता को राहत मिली। कुछ ही वर्षों में प्रेम ने अपना घर बना लिया, और फिर एक गाड़ी भी ले ली। प्रेम अपने काम में इतना ज्यादा मशरूफ रहता कि उसके पास माता-पिता के लिए जरा भी समय न बच पाता। जब भी माता-पिता उससे उसकी व्यस्तता के बारे में पूछते, तो वह कहता, मैं यह सब आपके लिए ही तो कर रहा हूं। प्रेम की जब भी एक ख्वाहिश पूरी हो जाती, वह दूसरी के पीछे भागने लगता।  पढ़ें-   कुछ ही दिनों में प्रेम को विदेश जाने का मौका मिला। वह अपने माता-पिता से यह कहकर विदेश चला गया कि अब मैं आप दोनों को जल्द ही विदेश बुलाऊंगा। लेकिन प्रेम को विदेश में अपना पैर जमाने में कई साल लग गए। इधर माता-पिता की तबीयत भी खराब रहने लगी। जब भी माता-पिता प्रेम से वापस आने को कहते, वह मुस्करा कर जवाब देता कि बस मैं यहां अपना काम समेट लूं, फिर आता हूं। बदले में प्रेम अपने माता-पिता को ढेर सारा पैसा भेज देता और अपने कर्तव्य की इतिश्री समझ लेता। फिर एक दिन प्रेम की मां का फोन आया कि पिता की तबीयत बहुत बिगड़ गई है और वह अस्पताल में भर्ती हैं। प्रेम ने पहले तो खूब सारा पैसा घर भेजा, फिर देश लौटने की तैयारी करने लगा। लेकिन वह जब तक वापस अपने घर पहुंचा, तब तक उसके पिता उससे बहुत दूर जा चुके थे। प्रेम ने अपने जीवन में बहुत कुछ कमाया, लेकिन वह अपनी सारी दौलत देकर भी अपने माता-पिता के साथ सुकून के कुछ पल नहीं बिता सका।  अमर उजाला के हरियाली और रास्ता पन्ने से साभार </description>
    </item>
    
    <item>
      <title>खुद पर हो विश्वास तो हर काम संभव...जैसे मनोज ने किया</title>
      <link>http://aadhaarcardnews.in/dharm/you-will-be-successful-if-you-believe-in-yourself/</link>
      <pubDate>Wed, 20 Dec 2017 18:37:00 +0000</pubDate>
      
      <guid>http://aadhaarcardnews.in/dharm/you-will-be-successful-if-you-believe-in-yourself/</guid>
      <description>मनोज ने आदित्य से पूछा, क्या तुम कंप्यूटर चलाना जानते हो? आदित्य बोला, सर जानता तो नहीं, लेकिन सीख लूंगा। मनोज ने फिर पूछा, क्या तुम्हारा ईमेल आईडी है? आदित्य बोला, जी नहीं सर। लेकिन कंप्यूटर सीख कर मैं ईमेल आईडी भी बना लूंगा। मनोज को अपनी टीम के लिए एक भरोसेमंद कर्मचारी चाहिए था। लेकिन आदित्य का न तो कोई परिचित था, जो उसकी सिफारिश कर सके। मनोज ने आदित्य को दो दिन के बाद आने को कहा। दिक्कत यह थी कि मनोज को जल्द से जल्द कोई नया कर्मचारी चाहिए था।  उस दिन वह बड़ा परेशान होकर घर वापस लौटा। मनोज के पिता जी ने जब मनोज को देखा, तो उन्होंने पूछा, क्या बात है। मनोज ने सारी कहानी अपने पिताजी को बताई। पिताजी कहानी सुनने के बाद कहीं उठ कर चले गए। जब वह वापस लौटे, तो उनके हाथ में दो कमीज, कुछ बटन और सुई धागा था। थोड़ी कड़क आवाज में पिता जी बोले, मनोज, मेरी कमीज के बटन सिल दो, मुझे आधे घंटे में कहीं जाना है। वह बोला, लेकिन पिताजी मुझे सिलना नहीं आता। आप कोई दूसरी कमीज पहन लीजिए। पिता जी गुस्साते हुए बोले, तुम इतनी बड़ी कंपनी के मालिक बन गए हो, दो बटन नहीं सिल सकते। शर्म आनी चाहिए तुम्हें। मनोज गुस्से में कमीज, सुई धागा और बटन लेकर अपने कमरे में चला गया। उसने मन ही मन सोचा, आज मैं कमीज में बटन लगाकर ही रहूंगा।  कुछ देर बाद मनोज कमरे से बाहर आया और पिता जी को कमीज पकड़ाते हुए बोला, लीजिए आपकी कमीज। पिता जी बोले, अरे, तुम तो कह रहे थे तुम्हंे सिलना नहीं आता, पर तुम तो उस्ताद निकले। जो बात तुम्हारे साथ लागू होती है, वह बात औरों के साथ भी तो लागू हो सकती है न। क्या आदित्य के अंदर वह बात नहीं। मनोज एक पल में पिता जी की बात समझ गया और उनसे गले लग गया। अगले दिन से आदित्य मनोज के साथ काम करने लगा।  सफलता का पहला नियम है- अपने सफल हो पाने पर विश्वास करना। </description>
    </item>
    
    <item>
      <title>सीख: छोटी-छोटी खुशियों से अपनी जिंदगी खुशहाल बना सकते हैं।</title>
      <link>http://aadhaarcardnews.in/dharm/life-can-more-happier-with-help-of-these-small-step/</link>
      <pubDate>Tue, 19 Dec 2017 16:14:12 +0000</pubDate>
      
      <guid>http://aadhaarcardnews.in/dharm/life-can-more-happier-with-help-of-these-small-step/</guid>
      <description>अभिषेक और अर्जुन बचपन के जिगरी दोस्त थे। लेकिन काम में व्यस्त होने के कारण दोनों अब ज्यादा मिल नहीं पाते थे। अभिषेक अच्छा खासा पढ़-लिखकर देश की नामचीन यूनिवर्सिटी से एमबीए फाइनेंस कर, एक बड़े बैंक में अच्छे पद पर नौकरी कर रहा था, लेकिन जाने क्यों, वह तब भी खुश नहीं था। दूसरी ओर अर्जुन शहर का जाना-माना फोटोग्राफर बन गया था। उसे बचपन से ही फोटोग्राफी का शौक था और वह मां-बाप के मना करने के बावजूद अपनी जिद से फोटोग्राफर बना था। अभिषेक के विपरीत, वह अपनी जिंदगी से बहुत खुश था।   पढ़ें-   एक दिन अभिषेक अर्जुन के घर खाने पर गया। बातचीत के दौरान अभिषेक ने अर्जुन से कहा, यार, मैंने नौकरी चुनने में गलती कर दी। मुझे भी तेरी तरह फोटोग्राफर ही बनना चाहिए था। उससे मैं कम से कम अपनी जिंदगी से खुश तो रह पाता। आज मेरे पास सब कुछ है, लेकिन खुशी नहीं है। अर्जुन यह सुनकर बोला, भाई, तुझे अगर फोटोग्राफी इतनी ही पसंद है, तो अब भी फोटोग्राफर बन जाओ। इसमें ऐसी कौन-सी बड़ी बात है!</description>
    </item>
    
    <item>
      <title>सीख: नए विचारों से ही मिलती है जीवन जीने की राह</title>
      <link>http://aadhaarcardnews.in/dharm/new-ideas-always-get-the-way-to-enjoy-good-and-happiness-life/</link>
      <pubDate>Mon, 18 Dec 2017 08:34:44 +0000</pubDate>
      
      <guid>http://aadhaarcardnews.in/dharm/new-ideas-always-get-the-way-to-enjoy-good-and-happiness-life/</guid>
      <description>किसी भी कार्य को शुरू करने की पहली सीढ़ी होती है, विचार। एक विचार, व्यक्ति के जीवन की दशा एवं दिशा दोनों बदल सकता है। सबसे मुश्‍किल है विचार के अनुसार काम करना। स्वामी विवेकानंद का कहना है, &#39;मन में एक विचार लो और उस विचार को अपनी जिंदगी बना लो, उसके बारे में सोचो, उसके ही सपने देखो और उस विचार को जियो। आपका मन, आपके शरीर का हर अंग और मांसपेशियां, सभी उस विचार में हों और दूसरे अन्य विचार उसे भटका न पाएं। यही सफलता का रास्ता है।&#39; किसी विचार को सफलता में तब्दील करने की राह में कई मुश्किलों का भी सामना करना पड़ता है।  पढ़ें-   कहें, हां मैं कर सकता हूं दुनिया में दो तरह के लोग होते हैं, एक वे, जो सोचते हैं &#39;मैं यह नहीं कर सकता&#39;। दूसरे वे, जो कहते हैं, &#39;हां, मैं कर सकता हूं&#39;। जब कोई इस विचार के साथ अपनी सफलता की मंजिल को तय करता है कि हां, मैं यह कर सकता हूं, तो उसके लिए रास्ते में आने वाली चुनौतियों को स्वीकारना मुश्‍किल नहीं होता।  निराशावादी नहीं, बनें आशावादी जीवन में विचारों का महत्व बहुत है, लेकिन कैसे विचार हमें सफल बना सकते हैं?</description>
    </item>
    
    <item>
      <title>स्वामी विवेकानंद के इस काम से सीखें, सही-गलत का निर्णय करना</title>
      <link>http://aadhaarcardnews.in/dharm/interesting-story-of-swami-vivekananda-when-he-climbed-a-big-tree/</link>
      <pubDate>Fri, 15 Dec 2017 09:17:49 +0000</pubDate>
      
      <guid>http://aadhaarcardnews.in/dharm/interesting-story-of-swami-vivekananda-when-he-climbed-a-big-tree/</guid>
      <description>वर्षों पुरानी बात है। बिले नाम का एक लड़का था। उसकी खासियत यह थी कि वह खेलने के समय दिल लगाकर खेलता था और पढ़ाई करने के समय में एकाग्रचित्त होकर सिर्फ पढ़ता था। वह होशियार और साहसी भी था। अपने इसी गुण के कारण वह ऊंचे-ऊंचे पेड़ों पर चढ़ जाता था। यह सब देखकर उसके दादाजी को काफी डर लगता था। उन्हें लगता था कि कहीं बिले पेड़ पर से गिर न जाए। वह बिले को हमेशा पेड़ पर चढ़ने से मना करते थे, लेकिन वह उनकी बात नहीं सुनता और मन ही मन हंसता रहता।  एक बार उसके दोस्तों ने एक बड़े से पेड़ पर न चढ़ने की सलाह दी। उन्होंने बिले से कहा कि तुम्हारे दादाजी कह रहे थे कि इस पेड़ पर एक दानव रहता है। बिले ने अपने दोस्तों की बात नहीं मानी और पेड़ पर चढ़ गया। पेड़ पर चढ़ने के बाद उसने अपने दोस्तों से कहा, &#39;कहां है दानव?</description>
    </item>
    
    <item>
      <title>उम्र चाहे जो भी हो, ज्ञान फिर भी लिया जा सकता है...</title>
      <link>http://aadhaarcardnews.in/dharm/inspirational-story-education-has-no-age-limit-learn-from-santosh-class/</link>
      <pubDate>Thu, 14 Dec 2017 16:51:37 +0000</pubDate>
      
      <guid>http://aadhaarcardnews.in/dharm/inspirational-story-education-has-no-age-limit-learn-from-santosh-class/</guid>
      <description>संतोष पहली बार किसी कॉलेज में लेक्चर देने जा रहा था। जब संतोष को पता चला कि उसकी इस क्लास में उससे दोगुनी उम्र के लोग भी होंगे, तो ऐसा लगा, जैसे संतोष के पैरों तले की जमीन खिसक गई। वह बोला, मैं उन लोगों के सवालों का जवाब कैसे दूंगा? मैं तो इतना अनुभवी भी नहीं। प्रोफेसर मीना कॉलेज में डीन थीं। वह संतोष से बोलीं, क्या तुमने कभी बंजी जंपिंग की है। वही, जिसमें एक ऊंची इमारत से लोग छलांग लगा देते हैं। संतोष बोला, छलांग तो नहीं लगाई है, लेकिन इसके बारे में सुना जरूर है।  प्रोफेसर मीना बोलीं, बंजी जंपिंग की खासियत यह होती है कि उसमें लोगों के पैर एक पतली-सी रस्सी से बांध दिए जाते हैं। जब वह किसी ऊंची इमारत से छलांग लगाते हैं, तो ऐसा लगता है, जैसे सचमुच, बिना किसी सहायता के छलांग लगा रहे हों। जैसे-जैसे नीचे गिरते हैं, लगता है प्राण निकल रहे हैं। लेकिन फिर नीचे पहुंचने से कुछ पल पहले ही वह पतली-सी रस्सी हमें ऊपर खींच लेती है। कोई भी, कितनी भी उम्र का हो, कितना भी वजन हो, वह पतली रस्सी सबकी जान बचा लेती है। और यह अनुभव जिंदगी भर याद रह जाता है।  प्रोफेसर बोलीं, तुम सोच रहे होगे कि मैं यह सब तुम्हें क्यों सुना रही हूं। जो लोग तुम्हारा क्लास करने आने वाले हैं, उन्हें जिंदगी में कुछ करना है। लेकिन उनको जो करना है, उसके लिए उन्हें सहारे की जरूरत है। रस्सी का वजन चाहे इंसानों जितना न हो, लेकिन उसमें इंसानों का वजन उठाने की खासियत होती है। ठीक उसी तरह से जैसे तुम्हारा अनुभव शायद उनके जैसा न हो, लेकिन जो तुम उन्हें सिखा सकते हो, उन्हें उसी की जरूरत है। तुम्हारा ज्ञान उन्हें ऊपर उठाने में मदद कर सकता है। प्रोफेसर मीना की बात सुनकर जब संतोष अपनी क्लास में पहुंचा, तो उसने पाया, उम्र सच में सिर्फ देखने का एक नजरिया है। जो भी आपसे ज्ञान ले सकता है, वह आपका छात्र बन सकता है, और जो ज्ञान दे, वह शिक्षक। </description>
    </item>
    
    <item>
      <title>सीख: हमारा नजरिया ही हमारा भविष्य तय करता है</title>
      <link>http://aadhaarcardnews.in/dharm/positive-attitude-always-shows-determines-our-future/</link>
      <pubDate>Thu, 14 Dec 2017 08:59:31 +0000</pubDate>
      
      <guid>http://aadhaarcardnews.in/dharm/positive-attitude-always-shows-determines-our-future/</guid>
      <description>फिरोज और रिया वर्षों बाद एक दूसरे से मिल रहे थे। दोनों अपने-अपने परिवारों के साथ आए थे। दोनों के बच्चे लगभग एक ही उम्र के थे। पहले उन्होंने एक रेस्टोरेंट में खाना खाया और फिर पास के एक पार्क में घूमने के लिए गए। फिरोज का बेटा दस साल का था और रिया का बेटा बारह साल का था। दोनों बहुत शैतान थे। सारे बड़े वहीं एक पेड़ के नीचे बैठकर बातें कर रहे थे। फिरोज और रिया अपने कॉलेज की बातें कर रहे थे। उनकी बातें चल ही रही थीं कि फिरोज की पत्नी ने देखा, दोनों बच्चे पेड़ की एक ऊंची शाखा पर जाकर बैठे हुए हैं। वजन ज्यादा होने के कारण शाखा टूटने लगी। फिरोज तुरंत चिल्लाया, बंटी, देखो, गिर जाओगे। वहीं रिया पीछे से चिल्लाई, ‘कसकर पकड़े रखना कियान। हम आ रहे हैं।  पढ़ें-   जब तक वे बच्चों के पास पहुंचते, फिरोज का बेटा बंटी गिर गया और उसे काफी चोट आई। पर रिया का बेटा शाखा को कसकर पकड़े रहा और बच गया। फिरोज बंटी पर खूब गुस्साया। बंटी को देख कियान भी थोड़ा सहम गया। रिया फिरोज से बोली, छोड़ो न। इतनी गहरी चोट नहीं है। ठीक हो जाएगा। बच्चे शैतानी करेंगे, तो पेड़ से गिरेंगे ही। बच्चे दोबारा खेलने चले गए, तो रिया फिरोज से बोली, हम अगर यह सोंचेंगे कि हम कहीं शाखा से गिर न जाएं, तो हम पहले गिरने की कल्पना करेंगे और फिर बचने की।  पढ़ें-   लेकिन अगर हम यह सोचेंगे कि हम कसकर डाल को पकड़े रहें, तो हम सिर्फ शाखा को पकड़े रहने की ही कल्पना करेंगे। तुमने गौर नहीं किया, बंटी पेड़ से गिर गया, लेकिन कियान पेड़ को कसकर पकड़े रहा। जब तुमने बंटी से कहा, देखो, गिर जाओगे, तो बंटी को यकीन-सा था कि उसका संतुलन बिगड़ चुका है। वहीं कियान के दिमाग में तस्वीर बनी कि वह शाखा पकड़े हुए है और मै उसको बचाने के लिए आ रही हूं। यानी जो हम बोलते हैं, उसका काफी असर हमारी या किसी सुनने वाले की सोच और कर्म पर भी होता है।  अमर उजाला के हरियाली और रास्ता से साभार </description>
    </item>
    
    <item>
      <title>कुछ इस तरह से जब एक पिता ने भर दी 2 भाइयों के बीच की खाई</title>
      <link>http://aadhaarcardnews.in/dharm/learn-from-this-story-that-how-a-father-ended-the-fight-between-two-brothers/</link>
      <pubDate>Wed, 13 Dec 2017 18:56:36 +0000</pubDate>
      
      <guid>http://aadhaarcardnews.in/dharm/learn-from-this-story-that-how-a-father-ended-the-fight-between-two-brothers/</guid>
      <description>मोहित और रोहित सगे भाई थे, लेकिन पिछले कई वर्षों से उनमें काफी अनबन चल रही थी। दोनों एक दूसरे से बात करना तो दूर, शक्ल तक नहीं देखना चाहते थे। एक बार ऐसा हुआ कि मोहित को व्यवसाय में काफी फायदा हुआ, जबकि रोहित को कुछ नुकसान उठाना पड़ा। मोहित ने खुशी मनाने के लिए एक बड़ी पार्टी रखी, जिसमें सभी दोस्त और रिश्तेदारों को बुलाया। जाहिर था कि उस पार्टी में रोहित नहीं आया। उस दिन मोहित के पिता गांव से पार्टी में शामिल होने के लिए आए थे। मोहित को यह जानकर बहुत खुशी हुई कि पिता जी भी उसकी खुशी में शरीक हुए।   आमना-सामना होने पर पिता जी और मोहित के बीच रोहित के बारे में बातचीन होना तो स्वाभाविक बात थी। पिता जी खाना खाने जा ही रहे थे कि मोहित उनके पास बात करने के लिए आया। पिता जी ने बड़े अच्छे मिजाज में मोहित से पूछा, बेटा, रोहित से जो भी हुआ, वह एक गलती थी। उसे माफ कर दो और दोनों साथ में आगे बढ़ो। मोहित ने देखा कि पिता जी प्लेट में चावल रख रहे थे। मोहित ने बगल से दाल उठाई और पिता जी की प्लेट में पड़े चावल के ऊपर डाल दी।  मोहित बोला, पिता जी, क्या आप इस चावल में से दाल अलग कर सकते हैं। पिता जी मोहित की तरफ देखने लगे। मोहित बोला, जो एक बार हो गया, उसे वापस नहीं किया जा सकता। उसे लगा, शायद अब पिता कुछ नहीं बोलेंगे। लेकिन तभी पिता बोले, बेटा, मजा तो तब है, जब दाल-चावल दोनों का साथ आनंद लिया जाए। और जहां तक बात है गलती की, तो जो गलती उसने की, वहीं तो तुम भी कर रहे हो उससे अलग होकर। मोहित पिता जी से कुछ नहीं बोला और चुपचाप वहां से चला गया। पिता जी ने देखा, थोड़ी देर में मोहित रोहित को पार्टी में लेकर आ रहा था। रोहित पिता जी से आकर बोला, मोहित ने मुझे माफ कर दिया पिता जी। मेरे लिए आज बहुत खुशी का दिन है। अब हम साथ में बिजनेस कर सकते हैं।  </description>
    </item>
    
    <item>
      <title>इस वजह से पूजा के अंत में किया जाता है हवन</title>
      <link>http://aadhaarcardnews.in/dharm/why-havan-puja-is-done-at-the-end-of-worship/</link>
      <pubDate>Tue, 12 Dec 2017 10:09:35 +0000</pubDate>
      
      <guid>http://aadhaarcardnews.in/dharm/why-havan-puja-is-done-at-the-end-of-worship/</guid>
      <description>घर में चाहे छोटी पूजा हो या बड़ी पूजा, सभी पूजा हवन के बिना अधूरी मानी जाती है। हर पूजा पाठ के अंत में हवन करना जरूरी माना जाता है। क्या आप जानते हैं कि पूजा के बाद हवन क्‍यों किया जाता है।  सृष्टि के सभी तत्व पृथ्वी, जल, अग्नि, वायु व आकाश के विभिन्न संयोजनों से बने हैं। जगत का ही एक अंश होने के कारण मनुष्य भी इन्हीं पांच तत्त्वों से बना है। इन तत्त्वों में से अग्नि विशेष है। जहां एक ओर अन्य सभी तत्त्व प्रदूषित हो सकते है, वहीं अग्नि को दूषित नहीं किया जा सकता। हमारे ऋषि अग्नि की इस विशेषता से भली भांति परिचित थे और इसीलिए हवन और दूसरे सभी वैदिक कर्मों में अग्नि का विशेष महत्त्व होता है।  हवन मात्र एक कर्मकांड नहीं बल्कि एक योगी के लिए उन दिव्य शक्तियों से वार्तालाप का माध्यम है जो इस सृष्टि को चलाती हैं। जिस प्रकार इस संसार में पृथ्वी, जल, वायु व आकाश प्रदूषित हो जाते हैं, उसी प्रकार से मानव शरीर में भी इन तत्त्वों का प्रदूषित होना संभव है। यह प्रदूषण मनुष्य को पतन अथवा विकृति की ओर धकेलता है। मनुष्य में इन तत्त्वों के प्रदूषण का पता लगाना अति सरल है। पृथ्वी तत्त्व के दूषित होने से व्यक्ति को समाज में प्रतिष्ठित पद और भव्य जीवन शैली जैसी सुविधाएं पाने की इच्छाएं बेलगाम होने लगती हैं। जब जल तत्त्व दूषित होता है तो अप्राकृतिक काम इच्छा जागृत होने लगती है। वैदिक शास्त्र अपनी स्वाभाविक इच्छाओं का दमन करने के लिए नहीं कहता। अग्नि तत्त्व को दूषित नहीं किया जा सकता। योग और सनातन क्रिया की साधना से साधक अग्नि तत्त्व के अनुकूल स्तर बनाए रख सकता है। वायु तत्त्व यह निश्चित करता है कि हृदय व फे़फड़े ठीक से कार्य करें। इस तरह रक्त संचार प्रणाली और श्वास प्रणाली भी सही काम करती रहती है। अंत में दूषित आकाश तत्त्व के कारण थायरायड व पैराथायरायड ग्रंथियों के रोग और श्रवण शक्ति का क्षीण होना पाया जाता है। मात्र एक हवन में ही यह क्षमता होती है कि मनुष्य के सभी दोष समाप्त हो सकें। </description>
    </item>
    
    <item>
      <title>सीख: निरंतर बदलाव और बेहतर करना ही सफलता का मूल मंत्र है</title>
      <link>http://aadhaarcardnews.in/dharm/continuous-change-and-improving-yourself-is-the-key-of-success-of-life/</link>
      <pubDate>Sat, 09 Dec 2017 08:41:38 +0000</pubDate>
      
      <guid>http://aadhaarcardnews.in/dharm/continuous-change-and-improving-yourself-is-the-key-of-success-of-life/</guid>
      <description>दिल्ली में दो भाई गगन और दीप ने मिलकर एक आईटी कंपनी खोली। गगन मार्केटिंग में तेज था, वहीं दीप सॉफ्टवेयर बनाने में माहिर था। दीप ने एक सॉफ्टवेयर बनाया, जो लोगों को घर बैठे फायदा पहुंचा सकता था। लेकिन दीप को यह समझ में नहीं आ रहा था कि वह सॉफ्टवेयर लोगों तक पहुंचाया कैसे जाए और किस तरह बेचा जाए। मार्केटिंग में माहिर गगन ने इस काम के लिए अपनी सारी महिला दोस्तों की मदद से किटी पार्टियों में उस सॉफ्टवेयर का डेमो दिया। सॉफ्टवेयर काफी चलने लगा और महिलाओं को काफी फायदा होने लगा। यह तरकीब काम करते देखकर दोनों भाइयों ने अपनी कंपनी शुरू कर ली और सॉफ्टवेयर घर-घर तक पहुंचाने लगे। कुछ दिनों तक कंपनी बहुत अच्छी चली, फिर बाजार में उस जैसे और सॉफ्टवेयर भी आने लगे। नतीजतन गगन और दीप के सॉफ्टवेयर की सेल कम होने लगी और धंधा मंदा होने लगा।  पढ़ें-   कुछ दिनों के बाद गगन और दीप के बीच में झगड़े होने लगे। अंततः कंपनी बंद हो गई और दोनों भाइयों में भी काफी दूरियां आ गईं। दोनों नौकरी की तलाश में लग गए। कई दिन गुजर गए, पर किसी को नौकरी नहीं मिली। एक दिन गांव से उनके पिता जी मिलने शहर आए। सारी कहानी सुनकर वह बोले, बेटा लोहे को अगर कुछ दिन तक पानी में रख दो, तो उसमें जंग लग जाता है। जंग साफ कर लो, तो तुम दोनों फिर से सफल बन जाओगे। गगन और दीप, दोनों हैरान होकर पिता जी की तरफ देख रहे थे। पिता जी बोले, दीप का सॉफ्टवेयर मार्केटिंग के बिना और गगन की मार्केटिंग सॉफ्टवेयर के बिना अधूरी है। सॉफ्टवेयर बनाने और उसे अपडेट रखने में मार्केटिंग का बड़ा हाथ है, और मार्केटिंग में सॉफ्टवेयर में निरंतर अपडेशन का। यानी अगर तुम दोनों एक दूसरे की मदद नहीं करोगे, तो आगे नहीं बढ़ पाओगे और दोनों के करियर पर जंग लग जाएगा। तुम दोनों की ताकत तुम्हीं दोनों में छिपी हुई है। अगर तुम इस ताकत को पहचान लो, तो सफल हो जाओगे।  अमर उजाला के हरियाली और रास्ता से साभार </description>
    </item>
    
    <item>
      <title>दिन में सोने की आदत हैं तो बदल लें, नहीं तो मां लक्ष्मी ऐसे लेंगी &#39;बदला&#39;</title>
      <link>http://aadhaarcardnews.in/dharm/sleeping-in-day-time-it-may-be-dangerous-according-to-shastra/</link>
      <pubDate>Fri, 08 Dec 2017 15:21:48 +0000</pubDate>
      
      <guid>http://aadhaarcardnews.in/dharm/sleeping-in-day-time-it-may-be-dangerous-according-to-shastra/</guid>
      <description>नींद हमारे अच्छे स्वास्थ्य के लिए बेहद जरूरी है। सोने का भी एक सही समय होता है, क्योंकि गलत समय पर सोना स्वास्थ्य संबंधी परेशानियों को जन्म देता है, साथ ही इसे धर्म के नजरिए से भी अपशकुन माना जाता है। कई बार लोग थकान अथवा आलस की वजह से दिन में सो जाते हैं, लेकिन यदि आप दिन में सोते हैं, तो वह नींद चैन की नहीं, बल्कि खतरे की घंटी हो सकती है। शास्त्रों में बताया गया है, ‘दिवास्वापं च वर्जयेत्’ अर्थात ‘दिन में सोना उचित नहीं है’। दिन के समय सोने से देवी-देवताओं का आशीर्वाद नहीं मिलता है और न ही उस घर में लक्ष्मी निवास करती हैं। लक्ष्मी उन लोगों से रूठ जाती हैं, जो सूर्योदय के बाद भी बहुत देर तक सोते रहते हैं। शास्त्रों के अनुसार, ऐसे लोगों के पास चाहे जितना भी पैसा हो, लेकिन वे संतुष्ट नहीं रहते हैं। वे सदैव ही मानसिक तनाव का सामना करते हैं और लंबी उम्र तक स्वस्थ भी नहीं रह पाते हैं।  पढ़ें- रात की नींद से शरीर को पर्याप्त आराम मिलता है, जिससे सुबह उठकर शरीर में नई ऊर्जा का संचार होता है, जो पूरे दिन के लिए पर्याप्त होती है। दिन में सोने से हम अनावश्यक रूप से अपने शरीर को आलस्य का घर बना लेते हैं। इसलिए रात में भरपूर गहरी नींद लेकर दिन में कार्य करना ही उचित माना गया है। शास्त्रों में ब्रह्म मुहूर्त में उठने का विशेष महत्व बताया गया है। इस समय की ताजी हवा कई बीमारियों की रोकथाम करती है। इसी वजह से सुबह के समय घूमने और व्यायाम करने की परंपरा प्राचीन समय से चली आ रही है। मान्यता है कि सूर्यास्त के समय सभी देवी-देवता पृथ्वी पर भ्रमण करते हैं। ऐसे में इस समय जो लोग सोते हैं, उन्हें उनकी कृपा प्राप्त नहीं होती। शाम का समय पूजा-पाठ का होता है और उस समय अकारण सोने वाले लोग दुर्भाग्य का शिकार हो सकते हैं। इस दौरान जो लोग कर्म न करते हुए आलस्य के कारण सोए रहते हैं, वे लोग दुर्भाग्य के शिकार हो सकते हैं। नींद हमारे स्वास्थ्य के लिए बहुत जरूरी है, लेकिन इसका मतलब यह नहीं कि हम अपनी नींद पूरी करने के लिए जब चाहें सो जाएं।</description>
    </item>
    
    <item>
      <title>सीख: लालच करने से अंत में पराजय का सामना करना पड़ता है</title>
      <link>http://aadhaarcardnews.in/dharm/greedy-people-always-to-face-defeat-in-the-end/</link>
      <pubDate>Wed, 06 Dec 2017 11:24:11 +0000</pubDate>
      
      <guid>http://aadhaarcardnews.in/dharm/greedy-people-always-to-face-defeat-in-the-end/</guid>
      <description>श्रेयस कक्षा छह में पढ़ता था। एक दिन मास्टर साहब छात्रों को कुछ समझाते हुए बोले, इसीलिए तो कहता हूं, लालच बुरी बला है। श्रेयस मास्टर जी से बोला, मास्टर जी, लेकिन हम तो बच्चे हैं। हम थोड़े लालच करते हैं। मास्टर जी बोले, लालच की कोई उमर थोड़े होती है। श्रेयस बोला, लेकिन हमें तो पता भी नहीं, लालच होती क्या है। फिर हम लालच कैसे कर सकते हैं? मास्टर जी बोले, अच्छा यह सब छोड़ो, आज मैं सभी बच्चों के लिए चॉकलेट लेकर आया हूं। अब तुम बस इतना-सा काम कर दो कि सभी बच्चों में इन चॉकलेट को बांट दो। और जो चॉकलेट बच गईं, वे सब तुम्हारी। लेकिन शर्त सिर्फ इतनी है कि तुम अपनी चॉकलेट तभी लोगे, जब बाकी सारे बच्चों को चॉकलेट मिल जाएगी।  पढ़ें-   श्रेयस खुश हो गया कि आज तो उसको ढेर सारी चॉकलेट मिलने वाली है, क्योंकि क्लास में बच्चे सिर्फ बीस थे और चॉकलेट तो पचास से भी ज्यादा थीं। श्रेयस ने बच्चों में चॉकलेट बांटना शुरू किया। उसने देखा कि सभी बच्चे दो या तीन चॉकलेट से कम नहीं उठा रहे हैं। उसे कुछ देर में ही डर लगने लगा कि उसके लिए चॉकलेट बचेगी या नहीं। अतः उसने अपने खातिर चॉकलेट बचाने के लिए हर बच्चे को एक-एक चॉकलेट देना शुरू कर दिया। लेकिन हर बच्चा ज्यादा चॉकलेट मांग रहा था। श्रेयस ने सोचा, अब चाहे जो भी हो जाए, वह किसी को चॉकलेट नहीं देगा। सारे बच्चे उस पर झपट पड़े। तभी मास्टर साहब क्लास में वापस लौटे और पूरी घटना का विवरण सुना। मास्टर जी बोले, क्यों श्रेयस, तुमने तो कहा था कि तुम्हें लालच का पता भी नहीं। श्रेयस शर्मिंदा हो गया। मास्टर जी बोले, मुझे पता था कि कुछ ऐसा ही होने वाला है। इसीलिए मैं दो पैकेट लेकर आया था। लेकिन मैं यह सबक आप सबको सिखाना चाहता था, क्योंकि असल जिंदगी आपको दूसरा मौका कभी नहीं देती। लालच से वह सब भी छिन जाता है, जो आपके पास पहले से कमाया हुआ होता है। जो व्यक्ति लालच करता है, उसे अंत में अक्सर पराजय का सामना करना पड़ता है।  अमर उजाला के हरियाली और रास्ता से साभार </description>
    </item>
    
    <item>
      <title>सीख: गलत करने वालों के साथ हमेशा गलत ही होता है</title>
      <link>http://aadhaarcardnews.in/dharm/always-happened-wrong-things-with-wrong-persons/</link>
      <pubDate>Tue, 05 Dec 2017 15:23:13 +0000</pubDate>
      
      <guid>http://aadhaarcardnews.in/dharm/always-happened-wrong-things-with-wrong-persons/</guid>
      <description>चंचल बहुत दुष्ट औरत थी। उसने एक तोता पाल रखा था। वह तोता बहुत अच्छा गाता था। चंचल दिन-रात उसका गाना सुनती रहती थी। पर तोता चंचल से परेशान हो गया था। वह पिंजरे से मुक्ति चाहता था। एक बार जब चंचल घर में नहीं थी, तो एक उल्लू तोते से मिलने आया। तोते ने उल्लू से अपनी व्यथा सुनाई। उल्लू ने कहा, मैं तुम्हारी मदद तो नहीं कर सकता, पर मैं जंगल जा रहा हूं। यदि तुम्हारे परिवार वालों को कोई संदेश भेजना हो, तो मुझे बता दो। तोता बोला, उनसे कहना, मैं दिन-रात उन्हीं को याद करता रहता हूं। मैं जितने भी गाने गाता हूं, वे उन्हीं की याद में गाता हूं। जाने कब मैं उनको फिर देख पाऊंगा। उन सबके बिना मेरी जिंदगी अधूरी है।  पढ़ें-   यह सुनकर उल्लू ने उड़ान भरी और जंगल पहुंचकर तोते के परिवार को तोते का संदेश सुनाया। तोते का संदेश उन्हें सुनाते हुए उल्लू बोला, अगर आप लोगों के मन में भी तोते के लिए कोई संदेश हो, तो मुझे बताइए। मेरा मित्र उसे सुनकर बहुत खुश होगा। सारे तोते उल्लू की तरफ फटी आंखों से देख रहे थे। तभी तोते की मां चिल्लाई और पेड़ की डाल से उल्टे मुंह जमीन पर धड़ाम से गिर पड़ी। उल्लू भौंचक्का देखता रह गया।  पढ़ें-  अपना काम पूरा कर वह जब वापस तोते के पास लौटा, तो पहुंचते ही तोते ने पूछा, क्या आप मेरे परिवार वालों से मिले?</description>
    </item>
    
    <item>
      <title>सक्सेस मंत्र: हमेशा खुद पर करें विश्वास, चुनौतियों से कभी न घबराएं</title>
      <link>http://aadhaarcardnews.in/dharm/always-believe-in-yourself-and-never-afraid-to-take-new-challenges/</link>
      <pubDate>Mon, 04 Dec 2017 16:04:24 +0000</pubDate>
      
      <guid>http://aadhaarcardnews.in/dharm/always-believe-in-yourself-and-never-afraid-to-take-new-challenges/</guid>
      <description>जिंदगी में सफलता पाना हर किसी का लक्ष्य होता है, लेकिन सफलता की इस सीढ़ी पर चढ़ने के लिए ज्ञान के साथ-साथ आत्मविश्वास भी जरूरी है। मार्क ट्वेन ने यूं ही नहीं कहा है कि जीवन में सफलता पाने के लिए अपनी कमियों के प्रति स्वीकार और आत्मविश्वास दोनों जरूरी है। दरअसल, अपनी कमियों को दूर करने के लिए पहले जरूरी है कि आप उन्हें स्वीकारें, फिर अपने आत्मविश्वास की बदौलत उन्हें दूर करने की कोशिश करें।  पढ़ें-   हालांकि, किसी भी नए काम को करने से पहले कुछ घबराहट होना लाजमी है, परंतु पहले ही यह मान लेना गलत है कि यह काम मुझसे नहीं होगा। हर किसी का अपना कम्फर्ट जोन होता है, जिसमें रह कर काम करना आसान होता है। प्रतिस्पर्धा के इस दौर में आपको अपने कम्फर्ट जोन से बाहर आकर दूसरी चुनौतियों को स्वीकार करना होगा। याद रहे कि आप जिस जोन में काम करने में सहज अनुभव करते हैं, वहां भी आपकी मेहनत ही है, जिसकी बदौलत आप सहज महसूस करते हैं। किसी भी नए काम को शुरू करने से पहले घबराएं नहीं। पूरे आत्मविश्वास के साथ काम करें। एक दिन ऐसा आएगा, जब आप उस नए कार्य में भी कम्फर्टेबल महसूस करेंगे।  पढ़ें-   अपने अंदर आत्मविश्वास को जगाने के लिए सबसे जरूरी है, खुद के बारे में जानना। प्रतिदिन खुद को जानने-समझने और सोचने के लिए थोड़ा समय निकालें। जैसे, भविष्य को लेकर आपकी क्या योजनाएं हैं?</description>
    </item>
    
  </channel>
</rss>